<!DOCTYPE html PUBLIC "-//W3C//DTD XHTML 1.0 Strict//EN"
   "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" lang="en" xml:lang="en">
<head>
    <title>HOFDOC_TEXT</title>
    <meta http-equiv="Content-Type" content="text/html; charset=utf-8" />
    <meta http-equiv="X-UA-Compatible" content="IE=edge,chrome=1">
    <link rel="stylesheet" type="text/css" href="_assets/css/tml/layout.css" />
    <link rel="stylesheet" type="text/css" href="_assets/css/common/chmtl_identity.css" />
    <!--<link rel="stylesheet" type="text/css" href="_assets/css/w3.css" />-->
    <link rel='stylesheet' type='text/css' href='_assets/css/fancybox.css' />
    <script type= 'text/javascript' src='_assets/js/chmtl_file.min.js'></script>
</head>

<body>
  <div id="chmtl-identity">
    <div id="identity-spacer"></div>
<!--    <p>A project of <a href="http://chmtl.indiana.edu">CHMTL</a></p>-->
    <div id="chmtl-border">
      <div id="chmtl-blue"></div>
      <div id="chmtl-yellow"></div>
      <div id="chmtl-gray"></div>
      <div id="chmtl-red"></div>
    </div>
  </div>
    <div id="identity">
    <div id="menu-container">
  <a><span class="menu-btn"><i class="fa fa-bars"></i>&nbsp;&nbsp;Menu</span></a>
  <a href="../index.html"><span class="home-link">Home</span></a>
  <span class="search-short">
    <a class="modal-tooltip" modal="search-tip">&nbsp;<i class="fa fa-info-circle" aria-hidden="true">
      <span class="sr-only">Click for more information</span></i></a>
    <form  action="HOFDOC.html#" id="menuSearch"><input type="text" id="menuSearchText" placeholder="Quick search"/></form><span class="navSearchButton"><i class="fa fa-search"></i></span></span>
  <a href="../copyright.html" target="_blank"><span class="copyright-short">Copyright Notice</span></a>
</div>

<div id="search-tip" class="w3-modal">
 <div class="w3-modal-content">
   <div class="w3-container">
     <a class="close-modal" modal="search-tip"><span class="w3-closebtn"><i class="fa fa-times" aria="hidden"></i></span></a>
     <br />

     <p>Use the &ldquo;Quick search&rdquo; if you want to search for <em>all documents</em> within the <em>whole archive</em> where words <em>matching or containing</em> the searched string are found.</p>
     <p>For more specific queries (phrase searching, operators, and filters), visit the <a href="../quaero.html" target="_blank">full Search</a> page.</p>
   </div>
 </div>
 </div>
    </div>
<div id="container" class="tml-file">
  <nav id="sliding-left-nav" class="pushy pushy-left">
    <ul class="push-menu">
        <li class="pushy-submenu">
            <a class="submenu-heading">ABOUT</a>
            <ul>
                <li class="pushy-link"><a href="../about/introduction.html">Introduction</a></li>
                <li class="pushy-link"><a href="../about/content.html">Content</a></li>
                <li class="pushy-link"><a href="../about/policies.html">Policies</a></li>
                <li class="pushy-link"><a href="../about/howTo.html">How-To</a></li>
                <li class="pushy-link"><a href="../about/future_plans.html">Future plans</a></li>
                <li class="pushy-link"><a href="../about/people.html">People</a></li>
                <li class="pushy-link"><a href="../about/contact.html">Contacts</a></li>
            </ul>
        </li>
        <li class="pushy-submenu">
          <a class="submenu-heading">BROWSE</a>
          <ul>
            <li class="pushy-link"><a href="../browse/authors.html">by author</a></li>
            <li class="pushy-link"><a href="../browse/contributors.html">by contributor</a></li>
            <li class="pushy-link"><a href="../browse/incipits.html">by incipit</a></li>
            <li class="pushy-link"><a href="../browse/sources.html">by source</a></li>
            <li class="pushy-link"><a href="../browse/titles.html">by title</a></li>
            <li class="pushy-submenu">
            <a class="centuryPushy">by century</a>
                   <ul>
                     <li class="pushy-link"><a href="../3rd-5th/index.html">3rd-5th</a></li>
                     <li class="pushy-link"><a href="../6th-8th/index.html">6th-8th</a></li>
                     <li class="pushy-link"><a href="../9th-11th/index.html">9th-11th</a></li>
                     <li class="pushy-link"><a href="../12th/index.html">12th</a></li>
                     <li class="pushy-link"><a href="../13th/index.html">13th</a></li>
                     <li class="pushy-link"><a href="../14th/index.html">14th</a></li>
                     <li class="pushy-link"><a href="../15th/index.html">15th</a></li>
                     <li class="pushy-link"><a href="index.html">16th</a></li>
                     <li class="pushy-link"><a href="../17th/index.html">17th</a></li>
                   </ul>
            </li>
          </ul>
        </li>
        <li class="pushy-submenu"><a href="../quaero.html">SEARCH</a></li>
        <li class="pushy-submenu">
            <a class="submenu-heading">EXTRAS</a>
            <ul>
              <li class="pushy-submenu">
                <a href="../concordances.html">Concordances</a>
                  <ul>
                    <li class="pushy-link"><a href="../concordances/lml.html"><em>Lexicon musicum Latinum</em></a></li>
                    <li class="pushy-link"><a href="../concordances/grove_anonymous.html">Grove Anonymous</a></li>
                  </ul>
            </ul>
        </li>
     </ul>
</nav>
  <div class="site-overlay"></div>

<div id="content">
  <noscript>
  <div  id="noScript" class="warning">
    <p><i class="fa fa-exclamation-triangle" aria-hidden="true"></i> JavaScript Required</p>
    <p>In order to ensure the proper functining of this website, please enable JavaScript in your browser security preferences or use a device that supports it.</p>
  </div>
</noscript>
<div id="header">
    <div id="source" class="ft-text">
        <p class="author">Hofman, Eucharius</p>
        <p class="title">Doctrina de tonis seu modis musicis</p>
        <p class="tmlSource"><strong>Source</strong>: <i>Doctrina de tonis sev modis mvsicis</i> (Gryphiswaldiae: Typis Augustini Ferberi, 1582).</p>
                <p id="chmtl-staff">
                    <span class="eca-span">Electronic version prepared by Mark Butler, Peter Slemon <a class="modal-tooltip eca-modal" modal="entry-abbrv"><span class="entered">E</span></a>, Beth Garfinkel, Jessica Sisk <a class="modal-tooltip eca-modal" modal="entry-abbrv"><span class="checked">C</span></a>, and Peter Slemon <a class="modal-tooltip eca-modal" modal="entry-abbrv"><span class="approved">A</span></a>
              for the <i>Thesaurus Musicarum Latinarum</i>, 2011.
            </p>
              </div>

</div> <!-- end header div -->
<div id="entry-abbrv" class="w3-modal">
 <div class="w3-modal-content">
   <div class="w3-container">
     <a class="close-modal" modal="entry-abbrv"><span class="w3-closebtn"><i class="fa fa-times" aria="hidden"></i></span></a>
     <br />
     <p>The aforementioned individual(s) <span class="entered">E</span>ntered, <span class="checked">C</span>hecked, or <span class="approved">A</span>pproved the electronic transcription of the source document.</p>
   </div>
 </div>
 </div>

 <div id="entry-abbrv-short" class="w3-modal">
  <div class="w3-modal-content">
    <div class="w3-container">
      <a class="close-modal" modal="entry-abbrv-short"><span class="w3-closebtn"><i class="fa fa-times" aria="hidden"></i></span></a>
      <br />
      <p><span class="checked">C</span>: Indicates the aforemententioned person(s) checked the transcription.</p>
      <p><span class="approved">A</span>: Indicates the aforementioned person(s) approved the transcription for publication.</p>
    </div>
  </div>
  </div>

  <div id="multipart-tip" class="w3-modal">
   <div class="w3-modal-content">
     <div class="w3-container">
       <a class="close-modal" modal="multipart-tip"><span class="w3-closebtn"><i class="fa fa-times" aria="hidden"></i></span></a>
       <br />
       <p>Historically, in the TML long texts were split into multiple files. These are now linked to each other for easier browsing. In a future version, they will be consolidated into a single view.</p>
     </div>
   </div>
   </div>

  <div id="metadata-contd">
    <p class="text-sidebar-buttons"><button id="tml-notes" class="pure-button">TML notes</button>&nbsp;<button id="tml-concordances" class="pure-button">Concordances</button></p>

  <div id="sidebar">
      <div id="extras-wrapper">
        <!---->
        <div id="tml-canon-info">
          <div class="extras-heading"><a class="close-modal repoToolbox" modal="tml-canon-info"><i class="fa fa-times" aria="hidden"></i></a>&nbsp;<span class="title">TML Notes</i></span></div>
          <p></p>
        </div>
<div id="concordances">
  <div class="extras-heading"><a class="close-modal repoToolbox" modal="concordances"><i class="fa fa-times" aria="hidden"></i></a>&nbsp;<span class="title">Concordances</i></span></div>
  
  </div>
  <div style="clear: both"></div>
    </div><!--extras-wrapper -->
  </div><!--sidebar-->
  </div><!--metadata-contd-->
  <div style="clear: both"></div>

<div id="text-toolbox-wrapper">
  <div id='floatingBox'>
    <div class="floating-toolbox">
      <table>
        <tr>
          <th>Actions</th>
        </tr>
      </table>
    </div>
    <p id="backToTop"> <a href='HOFDOC.html#top'>Back to top</a></p>
  </div>

<div id="tml-text">

<!-- begin text -->
<p><span class='pageNo'>[f.A1r]</span> DOCTRINA DE TONIS SEV MODIS MVSICIS, QVAE EST PRAESTANTISSIMA ET
  VTIlissima Musicae pars, paucis nostrae aetatis Musicis cognita et perspecta, ex
  vetustissimis Musicis, ea breuitate et perspicuitate, vt &agrave; mediocriter attento,
  paruo cum labore deprehendi et disci possit, conscripta ab EVCHARIO HOFMANno Conrectore
  scholae Stralsundensis.</p>

<p>GRYPHISVVALDIAE</p>

<p>Typis Augustini Ferberi.</p>

<p>Anno M. D. XXCII.</p>

<p><span class='pageNo'>[f.A1v]</span> CVm tibi suauisono, Charites, modulamina cantu,</p>

<p>Harmoniae fundant munera grata suae.</p>

<p>Diceris Eucharius merito: quia nomen et omen</p>

<p>Conueniunt bell&egrave; rebus vtrinque tuis.</p>

<p>Haec quoque nunc tenerae dasquae documenta iuuentae,</p>

<p>Distinctos certa qu&ograve; canat arte Tonos:</p>

<p>Haud dubio Charitum redolent sacra munera fructu:</p>

<p>Sint modo qui studium tale decenter ament.</p>

<p>M. Iohannes Secceruitius.</p>

<p>MVsica concentus nostros coelestis adumbrat,</p>

<p>Harmonicosque refert motibus ipsa sonos.</p>

<p>Sicut habent varios coelestia corpora motus,</p>

<p>Quae certis distant legibus atque locis.</p>

<p>Et tamen accessu vario, varioque recessu</p>

<p>Concordes faciunt aetheris ire vias</p>

<p>Sic varias certis disponit Musica voces</p>

<p>Legibus, vt modulis, dissideantque locis:</p>

<p>Hinc tamen vnanimem reddit concordia cantum,</p>

<p>Vt sit in harmonicis gratia loeta sonis.</p>

<p>Ergo Poli iuuenes scrutari discite cursus,</p>

<p>Carmen et harmonicis dulce sonare modis.</p>

<p>Proderit ad cantum grata breuitate libellus</p>

<p>Eucharij, his sex qui docet arte Tonos.</p>

<p>Astrorum motus deinceps si nosse iuuabit</p>

<p>Dux tibi Purbachius, dux Ptolomaeus erit.</p>

<p>M. Philippus VVegenerus</p>

<p><span class='pageNo'>[f.A2r]</span> CASPARI JENTZKOVII, APVD SVNdenses Ludimoderatoris, ad candidum lectorem
  octostichon.</p>

<p>Vt natura canat: tamen haud sine lege canendum:</p>

<p>Namque regit certis Musica quaeque modis.</p>

<p>Eucharius, Charitum cultor suauissimus, Hofman</p>

<p>Exhibet hos docta dexteritate tibi.</p>

<p>Commoda percipies magno congesta labore</p>

<p>Hinc, mihi crede, tuo digna labore, puer.</p>

<p>Quisquis amas igitur Cantoris munere fungi,</p>

<p>Vtere: nec carpes ni meliora feras.</p>

<p>PAruus, at hinc tantus labor est, vt dicere possis</p>

<p>Eucharium charites consociasse sacras:</p>

<p>Quicquid enim ratio, qu&agrave;m lat&egrave; fusa tonorum</p>

<p>Continet, exponit docta tabella viri.</p>

<p>Hic veterum latebris educta scientia fulget,</p>

<p>Non secus ac medio lucida gemma die.</p>

<p>Gnaue puer, si mens, si celsi pectoris ardor,</p>

<p>Huc ades Eucharij basia fige libro.</p>

<p>Non sic Balsamej spirant per templa liquores,</p>

<p>Spirat vt in laudes, ista Thalia Dej.</p>

<p>Paulus Mentzius</p>

<p><span class='pageNo'>[f.A2v]</span> IN LIBRVM EVCHARII HOFMANNI de Modis Musicis.</p>

<p>Prodit opus, prodit Musis et Apolline dignum,</p>

<p>HOFMANNI ingenua sedulitate nouum,</p>

<p>In quo perspicua restaurat et explicat arte,</p>

<p>Vsa quibus fuerat MVSICA prisca, tonos:</p>

<p>Vtile doctrinae genus, et ceu nucleus artis,</p>

<p>Cortice sed duro hunc tectus ad vsque diem:</p>

<p>Quem nunc Harmonici solertia docta peritj</p>

<p>Pandit in hoc facili dexteritate libro.</p>

<p>Omne quod est, vsu grauis experientia notum</p>

<p>Efficit: ingenium peruigil vsus alit.</p>

<p>Id quod in hoc ipso spectare volumine lector</p>

<p>Autoris iusta non sine laude, potes.</p>

<p>EVCHArio erg&ograve; faue musas Charitesque colenti,</p>

<p>Nec maledic studijs censor inique bonis.</p>

<p>Qu&ograve; mag&egrave; laud&acirc;ris, et qu&ograve; mag&egrave; foueris artem,</p>

<p>Hoc magis in lucem conspicienda venit.</p>

<p>Henricus Arendes.</p>

<p>HVc pueri dociles, iuuenesque senesque venite,</p>

<p>Musica qu&icirc;s curae cultior esse solet:</p>

<p>Doctrinamque auidi praesentem prendite, mira</p>

<p>Eucharius Charitum quam decus arte dedit.</p>

<p><span class='pageNo'>[f.A3r]</span> Nam tibi bis septem discrimina vera Tonorum,</p>

<p>Cognita quae paucis ante fuere, notat.</p>

<p>Et quicquid multis alij docuere libellis,</p>

<p>Hoc praestat docti pagina parua viri.</p>

<p>VVolfgangus Reuschius Heltb: Fr.</p>

<p>LIBER AD ZOILVM.</p>

<p>ZOile pone modum, ne te malus auferat error,</p>

<p>Et trahat ad Stygias liuor acerbus aquas.</p>

<p>Nec tenta demens me tristi laedere morsu,</p>

<p>Ipse tuo expromas, ni meliora sinu.</p>

<p>VVolfgangus Reuschius.</p>

<p><span class='pageNo'>[f.A3v]</span> CLARISSIMIS, ORNATISSIMIS, AC DOCTISSIMIS VIRIS ET IVVENIBVS, Henrico
  Buchouio, Iohanni Sastrouio, Legibus Doctoribus. M. Georgio Tetzen, Nicolao Mollero,
  Hinrico Hagemeistero, Georgio et Christiano Smiterlouijs, Berthramo et Georgio Hoieris,
  Francisco VVessel, Ioachimo Daden, Michaeli Stanichio, Sabeli Buchouio, Simoni
  Tolemanno, Petro Heien, Hinrico Godeschalco, Iacobino Mortz, Georgio thom Velde,
  Nicolao Dionisij, Henningo Parow, suis olim discipulis charissimis, ac etiamnum Dominis
  ac fautorihus suis plurimum colendis: Salve.</p>

<p>MVLtae et graues sunt causae, quare haec Musicae pars, quae Doctrina de Tonis seu
  Modis Musicis inscribitur, in scholis proponenda, saep&egrave; repetenda et pueris
  discenda sit, quarum aliquas recensere <span class='pageNo'>[f.A4r]</span> hoc loco certae me rationes monent et
  vrgent: Nam initi&ograve; nulla vetustior doctrina est in tota Musica, de qua veteres
  plura scripserint, quam illa de Tonis. Quod probant Musici et scriptores veteres,
  quales fuerunt Linus, Orpheus, Amphion, Aristoxenus, Ptolemaeus Pelusiensis, Architas,
  Eratosthenes, Didymus, Plutarchus, Bo&euml;tius, Martianus Capella, et alij, qui omnes
  totum negotium Musices ad consummatam Modorum cognitionem direxerunt. Deinde
  praestantissima Musicae pars est haec doctrina de Tonis, atque propter hanc, omnia
  reliqua in Musica traduntur. Ideo apud veteres ade&ograve; in precio fuit, vt qui hanc
  callerent prob&egrave;, ex Dijs geniti putarentur. Hinc Linus ex Apolline, Orpheus ex
  Calliopeia, Amphion ex Antiopa Iouis filia credebatur. Glareanus ver&ograve;, qui hanc
  doctrinam ab octingentis plus minus annis <span class='pageNo'>[f.A4v]</span> obscuratam et neglectam in lucem
  reuocauit, praestantiam huius doctrinae his verbis declarat: vt in Dialecticis
  Argumentatio, in Grammatica Oratio: ita in Musicis nulla pars dignior est, qu&agrave;m
  qua Modi Musici explicantur. Absque hac etiam doctrina, nemo potest cum iudicio
  harmoniam aliquam ben&egrave; canere, nedum absque huius cognitione cantum
  artificios&egrave; constituere et componere: Nam mouendorum affectuum ratio
  praecipu&egrave; habenda est, quae ex sola hac doctrina dependet. Hinc Ornitoparchus in
  suis mandatis omni canenti necessarijs, primum hoc ponit: Cupiens quicquam decantare,
  prae omnibus Tonum et repercussionem eius diligenter animaduertat: Nam qui cantum citra
  Toni cognitionem canit, idem facit quod is, qui Syllogismum extra Modum et Figuram
  componit. Ideoque et vltimus artis Musicae scopus est (vt Glareanus <span class='pageNo'>[f.A5r]</span> ait) vera
  Tonorum cognitio, et haec sola Musicum facit. Ver&ugrave;m paucis nostrae aetatis
  Musicis cognita et perspecta fuit, vt passim ex editis libellis apparet, vbi
  infantissimus quisque (vt idem author ait) praecipit, et tamen nil nisi meras nugas
  docet, fundamento et discrimine Tonorum vero neglecto et posthabito: Ac sicuti aliae
  bonae artes, longo tempore, in tanta superioris aetatis barbarie, situ obductae et
  ignotae, sepultaeque iacuerunt: Sic et Musica artium suauissima et diuina, digna quae
  ab omnibus in precio iusto habeatur et promoueatur. Sunt enim eius plurimae vtilitates,
  quarum aliquas Aristoteles 8. Politicorum recenset, inquiens: Omni asseueratione
  dicimus, non vnius tant&ugrave;m vtilitatis causa, sed propter varios et multiplices
  vsus, Musicae cognitionem necessariam esse: Nam et ad disciplinam quaedam est
  assuefactio, et animos velut <span class='pageNo'>[f.A5v]</span> puriores, et ad rerum cognitionem aptiores
  reddit: Et praecipuam vim habet ad reficienda et recreanda pectora, quae magnis curis
  confecta sunt. Taceo caeteras vtilitates. Repurgatis autem reliquis artibus, inuentus
  est vir doctissimus et clarissimus, et de studijs optim&egrave; meritus Heinricus
  Glareanus, qui hanc quoque Musices partem repurgaret, et ex vetustissimis atque optimis
  autoribus restitueret. Danda est igitur opera, ne sinamus denu&ograve; eam interire,
  sed potius crebris repetitionibus excolamus, discamus, et tanquam preciosissimam totius
  Musicae gemmam exosculemur, amplectamur, et ad posteros transmittamus. Hae causae me
  impulerunt, vt gratificarer ijs, qui hanc doctrinam &agrave; me, vt promissam in
  prioribus Musicae praeceptis, flagitarunt, et monuerunt, vt in hac quoque parte
  iuuentuti inseruirem et prodessem, cum <span class='pageNo'>[f.A6r]</span> diu expectatum tale opusculum huc
  vsque in has oras non peruenerit. Cum autem vsitatum sit, labores suos magnis aut
  cert&egrave; honestis viris asscribere et dedicare: Vobis viris et iuuenibus
  clarissimis et doctissimis, quibus olim hoc opusculum praelectum est, dedicare placuit.
  Nam et t&uacute;m temporis alacri animo doctrinam hanc excipiebatis, et adhuc eam vos
  amare et magnifacere, saepius ex vestris colloquijs, beneficijsque ac humanitatis
  officijs in me collatis experior. Suscipite igitur Viri et Iuuenes clarissimi, vt
  exiguam gratae mentis, beneuolentiae ac amoris in vos significationem, placidis
  benignisque vultibus, hoc quicquid est laboris in vsum scholarum &agrave; me suscepti
  et congesti. Quod si feceritis (vt cert&egrave; facturos vos esse omnin&ograve; mihi
  persuadeo) mei me laboris non poenitebit, et opusculum scholis cert&egrave;
  necessarium, &agrave; vocis vt olim, ita <span class='pageNo'>[f.A6v]</span> et iam approbatum, apud optimum
  quemqu&eacute; non poterit non esse gratiosissimum. Foeliciter valete. Stralsundij 12.
  Octobris, 1582.</p>

<p>V. T.</p>

<p>Eucharius Hofman.</p>

<p><span class='pageNo'>[f.A7r]</span> CAPVT PRIMVM.</p>

<p>De definitione rei et nominis.</p>

<p>VSitat&egrave; Toni sic describuntur: Toni sunt regulae, secundum quas omnes cantus
  suos cursus, in principio, medio et fine, dirigunt. Sed magis ad fundamentum Tonorum
  respiciunt, qui hac ratione definiunt: Toni sunt harmoniae genera, quae ex septem
  speciebus Diapason, pro varia Quintae et Quartae diuisione et conexione oriuntur,
  conducentia ad exprimendos et mouendos varios affictus.</p>

<p>Glareanus breuiorem ponit, ex eodem vero Tonorum fundamento: Toni nihil aliud sunt,
  nisi ipsius Diapason seu Octauae species.</p>

<p>Quae definitio verissima est: Nam quilibet Tonus, in suo naturali et proprio ambitu,
  Octauam tant&ugrave;m comprehendit. Quicquid autem additur vel adimitur, fit ex
  Musicorum licentia et libertate, ad textus decorum exprimendum. Hinc non inepte
  Glareanus Tonos cum fluuio comparat, alueum nonnunquam implente, nonnunquam excedente,
  nonnunquam deficiente.</p>

<p>Haec Genera Harmoniarum ab alijs dicuntur Toni, ab alijs Modi Musici. A Graecis
  [Nomoi] et [Tropoi].</p>

<p><span class='pageNo'>[f.A7v]</span> Toni dicuntur: Quia &agrave; Tonorum et Semitoniorum interuallorum
  dispositione et variatione oriuntur: Nam Tonos nihil aliud discernit qu&agrave;m
  Tonorum et Semitoniorum interuallorum mutatio et varia dispositio, vt capite 5.
  docebitur.</p>

<p>Modi Musici dicuntur: Quia constant ex Modis id est interuallis Musicis, scilicet ex
  Quarta, Quinta et Octaua, vt capite sequente dicetur.</p>

<p>[Nomoi] &agrave; Graecis dicuntur, &agrave; [Nomos] lex, qu&ograve;d certis legibus
  constent: Haud enim antiquitus pro libidine cuiusque, vti nunc, licebat fidibus canere,
  nec concentus transferre, (vt Plutarchus ait) sed quasi praescriptum cautumque lege
  erat, ne quis quamlibet speciem aut formam Octauae vsitatam transgrederetur aut
  mutaret. Existimabat enim sapiens et religiosa antiquitas, ciuium mores corrumpi, si
  harmonia antea inusitata in illa gente introduceretur. Vt pro Dorica, quae, teste
  Platone, sola Graeca fuit, Ionica aut Lydia. Hinc quaelibet gens vnam praecipu&egrave;
  harmoniae formam retinuit quam frequens excoluit. Vnde nomina Tonis mansere relique, vt
  hic Dorius, alius Phrygius, Lydius, Mixolydius, AEolius, Ionicus, diceretur.</p>

<p>[Tropoi] dicuntur &agrave; [trope], id est, mutatio seu conuersio, propter Quartae
  conuersionem seu mutationem in Octauis, in quibus modo superne in Authentis, modo
  infern&egrave; in Plagalibus constituitur, vbi per Quartae conuersionem vnus modus in
  alium vertitur. Authenta scilicet in Plagalem.</p>

<p><span class='pageNo'>[f.A8r]</span> CAPVT SECVNDVM.</p>

<p>De fundamaento et origine Tonorum.</p>

<p>FVndamentum et origo Tonorum sunt haec quinque Interualla: Tonus, Semitonium,
  Diatessaron, Diapente, Diapason.</p>

<p>Tonus est intervallum continens nouem commata. Est autem comma subtilissima duorum
  sonorum distantia, quorum duo constituunt Diesin generis Enharmonici, quatuor
  Semitonium minus, quinque Semitonium maius, nouem vnum integrum Tonum. Id quod facile
  probari potest, cum Toni alicuius interstitium in Monochordo et alijs instrumentis, in
  nouem aequas disiungitur partes, vbi quaeque pars comma vnum significat.</p>

<p>Semitonium est distantia Mi et Fa in eadem vel diuersis Clauibus. Estque duplex,
  Maius et Minus. Maius est quod continet quinque commata. Estque inter Mi et Fa in b
  claue et alijs distantia. Dicitur maius, quia vno commate superat minus.</p>

<p>Minus est, quod continet quatuor commata, qualis distantia est inter Mi et Fa in
  diuersis clauibus Et sic magis distant Mi et Fa in b fa [sqb] mi, vna, vt vulgo
  habetur, claue, cum propri&egrave; non sit vna, sed duae, quam Mi et Fa in diuersis
  clauibus. Id quod mirum videtur his, qui lineas et spacia in <span class='pageNo'>[f.A8v]</span> Scala duntaxat
  respiciunt. Ideoque in organis disiunctae reperiuntur, [sqb] durum, in serie et ordine
  communi clauium, b molle, nigra claue extra seriem reliquarum constructa.</p>

<p>Sic et veteres plan&egrave; disiungunt, et diuersis nominibus vocant. b fa ab ijs
  appellatur [trite synemenom], id est, tertia coniunctarum. [sqb] Mi [paramese], id est,
  pen&egrave; media. De quibus appellationibus infr&agrave;.</p>

<p>Hinc Origo et fundamentum Tonorum: Nam alium Tonum esse oportet qui Fa, alium qui Mi
  in b claue habet.</p>

<p>Diatessaron est quarta imperfecta, continens duos Tonos et Semitonium minus.</p>

<p>Quatuor autem habet voces, ideoque iuxta Musicorum regulam (Interuallorum semper vna
  minus species erit, quam fuerunt voces) tres species erunt Quartae: Nempe, Vt Fa, Re
  Sol, Mi La.</p>

<p>Differunt hae species tantum variatione Semitonij. Vt Fa,</p>

<p>semitonium habet in loco supremo. Re Sol, in loco medio. Me La, in loco infimo.</p>

<p>Obseruationes de vsu et dignitate Quartae.</p>

<p><span class='pageNo'>[f.B1r]</span> I. Veteres disposuerunt Scalam in quinque Tetrachorda, quasi dicas in
  quinque Mi La, incipiendo &agrave; B Mi.</p>

<p>Primum &agrave; B ad E nominarunt Tetrachordum Hypat&ocirc;n, id est, Principalium,
  propter grauitatem soni, et quia infima vox est quasi basis seu fundamentum
  reliquarum.</p>

<p>Secundum, ab E ad a, Tetrachordum Meson, id est, mediarum, quia medium est intra
  Tetrachordum Principalium et coniuncatarum. Vel quia in medio Scalae veterum loco finem
  habet.</p>

<p>Tertium, ab a, ad d, Tetrachordum Synem&eacute;non, i.e. coniunctarum seu
  connexarum, scilicet cum medio Tetrachordo, quod in a desinit, vbi Synem&eacute;non
  incipit.</p>

<p>Quartum, a [sqb] ad e, nominarunt Tetrachordum Diezeugmenon, id est, disunctarum vel
  diuisarum, quia Tono distat a medio, quod in a desinit, oc vero in [sqb] incipit.</p>

<p>Quintum, ab e, ad aa, Tetrachordum Hyperbol&eacute;on, id est, excellentium, propter
  acumen soni.</p>

<p>2. Haec dispositio Scalae est generis Diatonici. Praeter hanc Scalae dispositionem
  et aliae duae fuerunt, altera vsitata in genere Chromatico, altera in Enharmonico. Nam
  tria genera modulandi fuerunt apud veteres, Diatonicum, Chromaticum et
  Enharmonicum.</p>

<p><span class='pageNo'>[f.B1v]</span> Diatonicum habet Quartas sic dispositas, vt contineant Semitonium minus et
  duos Tonos, &agrave; pluribus Tonis sic dictum. Quaelibet enim Quarta in hoc genere
  duos habet Tonos, et vnum tant&ugrave;m Semitonium minus, quae dispositio cantum
  vehementiorem, magis naturalem, et auribus gratiorem reddit.</p>

<p>Chromaticum habet Quartas sic dispositas, vt in clauibus quae Mi habent, etiam Fa
  recipiat. Vt in his tribus B E et A. Econtra in quibus Sol vel Fa est etiam Mi
  admittat, vt in his quatuor, C D F et G.</p>

<p>A [chroma] id est, ornatus: Est enim ornatum multis Semitonijs: Nam mira est in hoc
  Tonorum sectio: in qualibet enim Quarta nouem distinctiones se offerunt, vt ex sequenti
  figura videre est.</p>

<p>[Hofman, Doctrina de Tonis, f.B1v; text: Semitonium maius. Semitonium minus. Tonus.
  LA, MI] <a href="HOFDOC_01GF.gif">[HOFDOC 01GF]</a></p>

<p><span class='pageNo'>[f.B2r]</span> Eadem ratione et reliquas Quartas distinguas, et habebis genus
  Chromaticum.</p>

<p>Originem traxit ex Tetrachordo synemenon quod Fa in b habet, et Diezeugmenon, quod
  in eadem Mi assumit. Hinc in reliquis quoque Mi et Fa fingendi occasionem sumserunt, et
  hoc genus varijs Semitonijs ornatum constituerunt. Hoc in Organis huc vsque aliqua
  ratione mansit integrum, sed in cantu non vsitatum fuit. Hodi&egrave; ver&ograve; a
  quibusdam in cantum reuocatur, et ab ijs Musica reseruata appellatur, qu&ograve;d quasi
  reseruata sit in quibusdam instrumentis Musicis, et in cantum non recepta seu
  vsurpata.</p>

<p>Enharmonicum est, cum Quartae sic dispositae sunt, vt Semitonium generis Diatonici
  diuidatur in duas aequales partes, quas Dieses appellant, et quaelibet duo commata
  continet, quibus duo Toni deinde adijciuntur.</p>

<p>Hoc genus cantum non ingreditur, sed vsum solum habuit in instrumentis, atque ei
  vix, nec sine magno studio et summa acrique attentione, propter tenuitatem soni in
  Diesibus assuescit sensus, vt inquit Aristoxenus.</p>

<p>Recessit autem, sicut et Chromaticum, iniuria temporum, et inscitia cantorum, ab
  vsu.</p>

<p>Diatonicum ver&ograve; ab Ecclesia integrum est seruatum; quippe quod Maiestati
  religionis propter grauitatem suam conueniat.</p>

<p><span class='pageNo'>[f.B2v]</span> Chromaticum ver&ograve; ad molliorem et lasciuiorem cantum declinat,
  qualis hodi&egrave;, pro ratione ingeniorum huius seculi Epithymitici, in frequenti vsu
  est.</p>

<p>3. Summoper&egrave; attendendum est, in genere Diatonico, Tetrachordum synemenon seu
  Mi La ab a, ad d, non esse de essentia seu natura (vt aiunt) Musicae Scalae. Im&ograve;
  quantum ad Modorum faciliorem, et cantus certiorem cognitionem attinet, etiam omissum
  oportuit: Mult&ugrave;m enim turbat inchoantium studia, cum videant aliam vocem,
  scilicet Fa, introduci, quae in Octaua infra in B Mi non est.</p>

<p>Triplici autem de causa scribunt esse introductum. 1. Ob cantus permutationem in
  diuersam qualitatem aut diuersum systema, vt ex Diezeugmenon Tetrachordo, in Synemenon
  cantus transiret. Hodi&egrave; vocant ex cantu duro in b mollem cantum
  transpositionem.</p>

<p>2. Ob euitandum Tritonum Diatonico generi ineptum. Contingeret autem Tritonus inter
  F magnum, et b paruum, si in b non fa esset.</p>

<p>3. Quoties pluribus vocibus instituitur cantus, vt sit Tenoris leuandi seu
  transponendi locus in Quartam clauem supra, ne mutetur eius constitutio ex Quartis et
  Quintis, illi Tono proprijs, et vt Bassus intra vsitatam Scalam maneat.</p>

<p>Diapente est Quinta perfecta comprehendens tres tonos cum Semitonio minore.</p>

<p><span class='pageNo'>[f.B3r]</span> Et quia quinque habet voces, quatuor, iuxta Regulam superiorem, species
  habebit, quae sunt:</p>

<p>Vt Sol, Re La, Mi Mi, Fa Fa.</p>

<p>Differunt similiter variatione Semitonij.</p>

<p>Vt Sol, Semitonium habet in loco tertio.</p>

<p>Re La, in loco secundo. Mi Mi, in loco infimo. Fa Fa, in loco supremo.</p>

<p>Diapason est Octaua perfecta, complectens quinque Tonos, et duo Semitonia
  minora.</p>

<p>Octo habet voces, ideoque septem species erunt, quibus septem claues respondent,
  quae in Scala ponuntur, A. B. C. D. E. F. G. Quas claues veteres Musici non habuerunt,
  sed earum loco alijs appellationibus vsi sunt.</p>

<p>Prima species comprehensa nobis intra duo A a, veteribus fuit inter
  proslambanomenon, id est, acquisitam seu assumtam, et Mesen, id est, mediam.</p>

<p>Secunda, intra duo B [sqb]. Veteribus fuit inter Hypaten Hypaton, id est,
  Principalem principalium, et paramesen, id est, pen&egrave; mediam.</p>

<p>Tertia, intra duo C c, ipsis fuit inter parhypaten Hypaton, id est, subprincipalem
  principalium, et Triten Diezeugmenon, id est, disiunctarum.</p>

<p>Quarta intra duo D d, veteribus fuit inter Lichanon seu Diatonon Hypaton, id est,
  extentam principalium, et Paraneten Diezeugm&eacute;non, id est, penultimam
  disiunctarum:</p>

<p>Quinta, intra duo E e, fuit inter Hypaten Meson, <span class='pageNo'>[f.B3v]</span> id est, supremam seu
  principalem mediarum, et Neten Diezeugm&eacute;non, id est, vltimam disiunctarum.</p>

<p>Sexta, intra duo Ff. fuit inter Parhypaten Meson, id est, subprincipalem mediarum,
  et Triten Hyperboleon, id est, tertiam excellentium.</p>

<p>Septima, intra duo Gg. fuit inter Lichanon Meson, id est, indicem seu extentam
  mediarum, et Paraneten Hyperboleon, id est, penultimam excellentium.</p>

<p>Obseruatio de appellationibus veterum?</p>

<p>Are, Proslambanomenos, id est, assumpta seu acquisita clauis dicta est: Quoniam
  eorum, quae Tetrachorda nominantur, nulli omnin&ograve; consentit, sed extrinsecus
  acquisita accedit, propter consortium mediae, id est, a la mi re. cui (vt Martianus
  Capella ait) concinere vel consonare consueuit, id est, Octauam cum ea constituere, vt
  impleretur Disdiapason Scalae veterum.</p>

<p>B mi, Hypate Hypaton, id est, Principalis principalium dicta, quia prima in
  Tetrachordo principalium collocatur: Nam vt dictum est, Veteres Scalae dispositionem
  &agrave; B mi inceperunt. Hinc illa clauis rectoris cuiusdam nomen accepit.</p>

<p>C Fa Vt. Parhypate hypaton, id est, subprincipalis principalium: Quia B principali
  proxima est.</p>

<p><span class='pageNo'>[f.B4r]</span> D Sol Re, Lichanos seu Diatonos Hypaton, id est, index seu extenta
  principalium: Quia post eam nouum Tetrachordum, nemp&egrave; mediarum, incipit.</p>

<p>E La Mi, Hypate Meson, id est, principalis mediarum: Quia prima est in Tetrachordo
  medio.</p>

<p>F Fa Vt, Parhypate meson, id est, subprincipalis seu pen&egrave; suprema mediarum:
  Quia Principalem proxim&egrave; sequitur.</p>

<p>G Sol Re Vt, Lichanos meson, id est, index mediarum, quemadmodum D Sol Re, index
  principalium.</p>

<p>A La Mi Re, Mese, id est, media: Quia in medio Scalae loco ponitur, ab vtraque parte
  in Scala veterum habens septem claues: vel quod sit in Scala veterum grauis soni finis
  et initium acuti.</p>

<p>[Sqb] mi Paramese, id est, pen&egrave; media: Quia proxim&egrave; supra mediam
  ponitur.</p>

<p>C Sol Fa Vt, Trite Diezeugmenon, id est, tertia disiunctarum: Quia tertia est, in
  Tetrachordo disiunctarum, &agrave; suprema claue scilicet e la mi, facto initio, quae
  prima est, d secunda, c tertia.</p>

<p>D La Sol Re, Paranete Diezeugmenon, id est, penultima disiunctarum.</p>

<p>E La Mi, Nete Diezeugmenon, id est, Vltima disiunctaruum: Quia in hac tetrachordum
  disiunctarum finem habet.</p>

<p>F Fa Vt, Trite Hyperboleon, id est, tertia excellentium: Quia ab vltima chorda, quae
  fuit apud <span class='pageNo'>[f.B4v]</span> Veteres aa, tertia est clauis g sol re vt, Paranete
  hyperbol&eacute;on, id est, penultima excellentium: Quia proxima ab aa, vltima claue
  veterum.</p>

<p>Aa La Mi Re. Nete hyperbol&eacute;on, id est, vltima excellentium.</p>

<p>In Tetrachordo synem&eacute;non, id est, coniunctarum, B fa dicta est Trite
  synem&eacute;non, id est, tertia coniunctarum: Quia in hac Quarta, (quae immiscetur
  propter supra dictas causas) tertia est clauis &agrave; d la sol re, quae hic Nete
  synem&eacute;non, id est, vltima coniunctarum: quia in ea desinit hoc Mi La
  immixtum.</p>

<p>C ver&ograve; paranete Synem&eacute;non, id est, penultima coniunctarum: quia
  prop&egrave; vltimam, quae d est, ponitur.</p>

<p>Haec fuit Scala veterum in se continens duas Octauas. Hinc prouerbium; Distat per
  Disdiapason, quo maximam alicuius rei differentiam ostendere voluerunt.</p>

<p>Vltra Disdiapason enim veteres in cantu non sunt progressi. Tam grauis et simplex
  apud eos fuit Musica.</p>

<p>Vnde fiunt Octauae?</p>

<p>Sicuti Quintae et Quartae ex Tonis et Semitonijs, sic Octauae ex Quintis et Quartis
  oriuntur, nunc Harmonica, nunc Arithmetica dispositione, atque ex his omnes Toni seu
  Modi Musici.</p>

<p><span class='pageNo'>[f.B5r]</span> Harmonica dispositio est, cum in Octaua Quinta infra et Quarta supra
  constituitur, ex qua dispositione oriuntur Toni de numero impari seu Authentae.</p>

<p>Dicitur Harmonica, quia Quarta, ali&agrave;s dissonantia in compositione cantus, si
  habet Quintam infra, inter consonantias connumeratur, et suauiter sonat. Sic in hac
  dispositine, Quinta infimum, Quarta supremum locum occupat.</p>

<p>Arithmetica est, cum Quarta infra et Quinta supra constituitur. Ex hac constitutione
  oriuntur Toni de numero pari, quos Plagales, id est, inuersos vocant: quia diispositio
  Octauae inuertitur: nam Quarta, quae fuit in Authenta supra Quintam, nunc infra eam
  ordinatur.</p>

<p>Dicitur Arithmetica: quia sicut apud Arithmeticos numerus maior loco superiori, et
  minor inferiori loco ponitur: ita in hac dispositione Quinta supremum locum, Quarta
  infimum occupat. Atque hac ratione ex qualibet species Octauae duo oriuntur Toni. Id
  quod primus et octauus satis declarant, qui ambo intra D Sol Re, et D la sol Re in
  Scala dura comprehenduntur. Ver&ugrave;m primus Harmonica dispositione, octauus
  Arithmetica.</p>

<p><span class='pageNo'>[f.B5v]</span> [Hofman, Doctrina de tonis, f.B5v; text: Primus. Octauus. d sol, lare, D
  re, sol re] <a href="HOFDOC_01GF.gif">[HOFDOC 01GF]</a></p>

<p>Quemadmodum autem haec octaua, duplici modo diuisa, duos Tonos facit, cur non et
  reliquae species? Ver&ugrave;m bis claudicat seu vitiosa est diuisio, occurrentibus in
  ea prohibitis interuallis, Tritono id est, Mi ad Fa per Quartam et Semidiapente, id
  est, Mi ad Fa per Quintam. Ideoque hi ex numero Tonorum reijciuntur, ac &agrave;
  Glareano Nothi appellantur.</p>

<p>Vt autem iuuentus fundamentum hoc Tonorum e&ograve; melius intelligat et percipiat,
  omnium Octauarum diuisiones in tabula sequenti depingere, et ante oculos ponere, ac qui
  Toni ex singulis Octauis oriantur, monstrare placuit.</p>

<p><span class='pageNo'>[f.B6r]</span> [Hofman, Doctrina de tonis, f.B6r; text: Harmonic&egrave;,
  Arithmetic&egrave;, Authenta Nothus, Plagalis nothus, 9. 2. 4. 11. 6. 1. 8. 3. 10. 5.
  7. [Gamma], g, dd, A, a, b, [sqb], c, D, d, E, e, F, f, G, g, Prima. Secunda. Tertia.
  Quarta. Quinta. Sexta. Septima.] <a href="HOFDOC_02GF.gif">[HOFDOC 02GF]</a></p>

<p>Quid discriminis est inter has diuisiones?</p>

<p>In diuisione Harmonica finis sumitur in infima Octauae claue. In Arithmetica
  ver&ograve; in Quarta supra infimam. Constitutis nunc inde Harmonijs, facil&egrave;
  quis animaduertet, non eosdem esse Tonos, sed diuersos, qui ex singulis Octauis, pro
  diuersitate constitutionis oriuntur.</p>

<p><span class='pageNo'>[f.B6v]</span> CAPVT TERTIVM.</p>

<p>De numero et diuisione Tonorum.</p>

<p>DE numero Tonorum apud indoctiores magna est concertatio. Alij duos tant&ugrave;m
  esse volunt, Authentam vnum, et Plagalem vnum, nulla habita artis et fundamenti Tonorum
  ratione, in Tonis, Semitonijs, Quartis, Quintis et Octauis, de quibus dictum est. Alij
  ad quatuor redigunt, coniungentes Plagalem cum Authenta, in numero octonario. Alij ad
  octo instar octo partium Orationis coarctant, insuper tamen recipientes peregrinum
  aliquem. Alij duodecim et ver&egrave; numerant: Nam considerata arte et septem
  speciebus Diapason, ex quibus singulis duo Toni oriuntur, (vt capite proximo dictum)
  erunt 14. Toni. Sed duo, propter prohibita interualla, ex quibus contexti sunt,
  reijciuntur, et sic remanent, iuxta veram rationem, 12. Toni, quem numerum nemo sanae
  mentis, qui artem, vsum et exempla veterum considerabit, reijciet. Licet non omnes
  aequa ratione in vsu aliquandiu, praesertim in figurali Musica, fuerint, sicuti nec
  hodi&egrave; 7. et 3. frequenter &agrave; Componistis vsurpantnr: Nam pleraeque
  cantiones ab eis in primo et secundo, et paucis alijs componuntur.</p>

<p><span class='pageNo'>[f.B7r]</span> Toni sunt duplices Authentae et Plagales: Authentae sunt, qui maiorem et
  liberiorem potestatem habent supra clauem finalem ascendendi: nemp&egrave; in proprio
  ambitu ad octauam supra, cui licentia Musicorum nonnunquam aliqnid addit, vt capite
  primo audiuimus.</p>

<p>Dicuntur Authentae &agrave; Graeco [authentis], id est, author seu dominus, idque
  propter maiorem licentiam in ascendendo. Et sunt sex, &agrave; Veteribus dicti, Dorius,
  Phrygius, Lydius, Mixolydius, Aeolius et Ionicus.</p>

<p>Plagales sunt, qui maiorem potestatem descendendi habent infra finem: nam in proprio
  ambitu tant&ugrave;m Quintam supra finem habent, et Quartam infra finem. Sed huic
  Octauae similiter nonnunquam aliquid supra vel infra additur, vel adimitur.</p>

<p>Dicuntur Plagales &agrave; Graeco [plagios], id est, inuersus, propter Quartae
  inversionem: Nam quae in Authentis supra Quintam collocata est, in Plagalibus infra eam
  constituitur. Et sunt similiter sex: Hypodorius, Hypophrygius, Hypolydius, Hypoaeolius
  et Hypoionicus.</p>

<p>Obseruatio de Tono mixto.</p>

<p>Qui cantus supra finem Octauam integram absoluit, <span class='pageNo'>[f.B7v]</span> et infra finem Quartam,
  non vni Tono ascribendus, sed duobus, Authentae et Plagali simul, et vsitat&egrave;
  mixtus Tonus dicitur, nemp&egrave; ex Authenta et Plagali. Incidit autem apud artifices
  haec mixtura, propter textus variationem: Nam cum laeta sese offerunt, Authenta vtendum
  est, si vero tristia, Plagali.</p>

<p>CAPVT QVARTVM.</p>

<p>De Tonorum duplici constitutione, in Scala dura et molli.</p>

<p>TOni propri&egrave; collocantur in Scala dura per Tetrachordum Diezeugmenon, id est,
  per Quartam, quae Mi in b fa [sqb] mi habet, et desinit in e. Ver&ugrave;m hoc tempore
  etiam ponuntur in Scala molli, per tetrachordum Synem&eacute;non ex Scala dura, vt
  vsitat&egrave; vocant, transpositi vel remoti ad Quartam supra in Scalam mollem.</p>

<p><span class='pageNo'>[f.B8r]</span> [Hofman, Doctrina de tonis, f.B8r; text: IN SCALA DVRA, Tonorum positio.
  dd, g, [Gamma], IN SCALA MOLLI. dd, b, g, [Gamma], 1. 2. 3. 4. 5. 6. 7. 8. 9. 10. 11.
  12.] <a href="HOFDOC_02GF.gif">[HOFDOC 02GF]</a></p>

<p>In hisce tabulis valet regula Musicorum: De Octauis idem est iudicium.
  Ideoqu&eacute; Toni qui in his nimium descendunt, vt in Scala dura Secundus, in molli
  Decimus, hi in compositione (vt Bassus infra constitui possit) ad Octauam supra
  remoueri possunt. Sic qui nimium ascendunt, vt Vndecimus <span class='pageNo'>[f.8v]</span> in Scala dura,
  Septimus in Scala molli, hi ad Octauam infra remoueri possunt.</p>

<p>Haec vera transpositio Tonorum est: quia in ea manent incorruptae species Quartae et
  Quintae, ex quibus Octauae Tonorum iuxta artem compositae sunt.</p>

<p>Qu&ograve;d autem quidam docent, eos etiam transponi posse ad Quintam, ex Scala dura
  in duram, plan&egrave; contra artem et fundamentum Tonorum est: Nam in ea remotione
  confunduntur et mutantur aut species Quintae aut Quartae. Vt in transpositione primi
  Toni ad Quintam, ex D. in A. manet quidem Quinta Re La: Sed pro Quarta Re Sol, surgit
  Mi La, plan&egrave; contrariae naturae. Sic transpone Tertium ad Quintam, ex E in
  [sqb], pro veris interuallis et vsitatis, prohibita et monstrosa se offerent, pro
  Diapente Semidiapente, pro Diatessaron Tritonus, vt ex Sequenti figura patet.</p>

<p>[Hofman, Doctrina de tonis, f.B8v; text: E, e, [sqb], Mi, Fa, La, quae constitutio
  13. Tono Notho conuenit.] <a href="HOFDOC_03GF.gif">[HOFDOC 03GF]</a></p>

<p>Falsam igitur esse quintalem transpositionem, ex his exemplis manifestum est. Et ex
  hac Tonorum confusio exorta est, vt Nonus cum Primo, Decimus cum Secundo, Quintus cum
  Vndecimo, Sextus cum Duodecimo sint ab indoctis pro ijsdem Tonis reputati, qui tamen
  eadem ratione differunt <span class='pageNo'>[f.C1r]</span> inter se, qua reliqui Toni, vt in sequenti capite
  docebitur.</p>

<p>CAPVT QVINTVM.</p>

<p>De Discrimine Tonorum.</p>

<p>Quid Tonus maxim&egrave; discernit?</p>

<p>Nihil aliud nisi variatio et mutatio Semitonij in Quintis et Quartis, ex quibus
  Octauae Tonorum sunt compositae. Hinc plerique Toni vno duntaxat Semitonij loco ab
  altero quopiam differunt. Ideoque praecipue Quintarum et Quartarum species diligenter
  obseruandae sunt. Harum enim constitutiones et positiones, propter Semitonij
  mutationem, solae diuersitatem in Tonis efficiunt.</p>

<p>Exemplo sint Primus et Septimus: Item Secundus et Octauus, qui in ijsdem Octauis
  compraehenduntur. Ver&ugrave;m Septimus et Octauus in Scala dura, vbi in Quinta Vt Sol,
  Semitonium est in loco tertio. Primus et Secundus in Scala molli, vbi in Quinta Re la.
  Semitonium est in loco secundo.</p>

<p>[Hofman, Doctrina de tonis, f.C1r; text: Vt, Sol, Mi, Fa, Re, La] <a href=
  "HOFDOC_03GF.gif">[HOFDOC 03GF]</a></p>

<p><span class='pageNo'>[f.C1v]</span> [Hofman, Doctrina de tonis, f.C1v; text: Vt, Re, Mi, Fa, Sol, La] <a href=
  "HOFDOC_03GF.gif">[HOFDOC 03GF]</a></p>

<p>Simili ratione omnes reliqui discernuntur. Vt autem hoc discrimen, et Tonorum
  diuersitatem, e&ograve; melius discentes in reliquis videant, in tabula sequenti omnes
  coniungere et inter se conferre volui. Quod si quis autem parum discriminis inter
  plerosque esse dixerit, et pro ijsdem proclamare voluerit, similiter eosdem esse fateri
  cogetur, Primum et Septimum, Octauum et Secundum. Vnde duo tant&ugrave;m Toni, Authenta
  vnus, et Plagalis vnus erunt: Id nemo sanae mentis dicet. Ideoque vera docuisse
  Glareanum et veteres Musicos, res ipsa et ocularis demonstratio manifeste
  conuincit.</p>

<p>[Hofman, Doctrina de tonis, f.C1v(a); text: ut, re, mi, fa, sol, la, 1, 3, 7, 9, 11,
  5, 13, Conferuntur inter se Authentae. Plagales.] <a href="HOFDOC_04GF.gif">[HOFDOC
  04GF]</a></p>

<p><span class='pageNo'>[f.C2r]</span> In hac tabula notandum de Quintis et Quartis, quibus Tonis quaeque sint
  communes.</p>

<p>Quinta</p>

<p>Vt Sol communis est quatuor Tonis, Septimo, Octauo, Vndecimo et Duodecimo.</p>

<p>Re La, quatuor, Primo, Secundo, Nono, et Decimo.</p>

<p>Mi Mi, duobus, Tertio et Quarto.</p>

<p>Fa Fa, duobus, Quinto et Sexto.</p>

<p>Quartae ver&oacute; singulae quaternis coaptantur Tonis.</p>

<p>Vt Fa, Quinto, Sexto, Vndecimo et Duodecimo.</p>

<p>Re Sol, Primo, Secundo, Septimo, et Octauo.</p>

<p>Mi La, Tertio, Quarto, Nono et Decimo.</p>

<p>CAPVT SEXTVM.</p>

<p>De cognitione Tonorum.</p>

<p>MOdi cognoscuntur sex modis.</p>

<p>1. Principio. 2. Medio. 3. Fine, 4. Ex speciebus Octauae, Quintae et Quartae. 5. Per
  claues clausularum in singulis Tonis. 6. In cantu Chorali ex Tropis.</p>

<p>PRIMO. Principio cognoscuntur per hanc vsitatam regulam: Omnis Cantus statim vltra
  finalem notulam ascendens in principio ad Quintam, est Authenta: Qui ver&ograve;
  <span class='pageNo'>[f.C2v]</span> infra finem statim ceciderit, est Plagalis. Haec Regula non est legalis, sed
  arbitraria, praesertim in cantu figurali. Ideoque non semper seruatur strict&egrave;,
  nec ex ea facil&egrave; de Tono iudicari potest: nam et Plagalis nonnunquam ad Quintam
  ascendit in principio. SECVNDO. In medio duobus modos. 1. Ambitu seu cursu. 2.
  Repercussione.</p>

<p>Ambitus seu cursus est certa Regula, significans quantum cantus ascendere, quantum
  descendere supra et infra finalem sedem debeat.</p>

<p>Est autem proprius cuiuslibet Toni ambitus Octaua. Sed huic ex licentia Musicorum
  nonnunquam aliquid superadditur, nonnunquam adimitur, vt supra quoque monuimus.
  Exemplum excessus, Vater vnser im Himelreich / Exemplum defectus: Christe der du bist
  tas vnnd licht.</p>

<p>De ambitu traduntur sequentes Regulae.</p>

<p>1. Omnis Cantus supra finalem sedem Diapason absoluens, referendus est ad
  Authentam.</p>

<p>2. Cantus suam Octauam sic implens, vt Quintam tant&ugrave;m habeat supra finem, et
  Quartam infra finem, asscribendus est Plagalibus.</p>

<p>3. Cantus infra finem absoluens Quartam, et supra finem Octauam, mixti Toni dicitur,
  id est, Plagalis et Authenta simul est.</p>

<p><span class='pageNo'>[f.C3r]</span> 4. Quando Cantio aliqua non absoluit integram Octauam, videndum est, an
  plurima notarum pars versetur supra finem, tunc Authentis commod&egrave; asscribitur:
  Si ver&ograve; maior pars prop&egrave; vel infra finem versatur, annumeranda est
  Plagalibus.</p>

<p>Repercussio est certum et proprium cuiuslibet Toni, quod saep&egrave; repetit,
  Interuallum.</p>

<p>Obseruatio de repercussionibus.</p>

<p>HIc obseruabunt Adolescentes, qu&ograve;d praestantiores Componistae nudas
  repercussiones, in singulis lineis et spacijs, saepius repetere non soleant, sed
  qu&ograve;d per Fugas et suauissimas clausulas eas subinde repraesentent: Molestum enim
  et prorsus ingratum esset, si tanquam cuculi aut corui vocem in primo Tono Re la, Re
  la, septies aut pluries vna in linea audires: nam omne nimium vertitur in vitium. Et
  sic de reliquis iudicandum.</p>

<p>Singulorum autem Tonorum repercussiones, ex quibus cognoscuntur, tabula sequens
  monstrat.</p>

<p>[Hofman, Doctrina de tonis, f.C3r; text: Primus et Nonus. Secundus et Decimus,
  Tertius, Quartus, Quintus, Sextus et duodecimus, Septimus et Vndecimus, Octauus.
  repetit saepe, Re La, Re Fa. Mi Mi vel Mi Fa per sextam. Mi La. Fa Fa vel Fa Re Fa. La
  Fa. Vt Sol. Vt Fa et Re Sol.] <a href="HOFDOC_05GF.gif">[HOFDOC 05GF]</a></p>

<p><span class='pageNo'>[f.C3v]</span> 3. Fine cognoscitur tonus duobus modis: 1. Ex clauibus finalibus 2. Ex
  vocibus finalibus. Haec certior cognitio est reliquis. Hinc prouerbium: In fine videtur
  cuius Toni.</p>

<p>De Cognitione ex clauibus finalibus nostri Musici hanc Regulam tradunt:</p>

<p>[Hofman, Doctrina de tonis, f.C3v,1; text: Omnis cantus exiens in, D, E, F, G, est,
  1. 3. 5. 7. vel, 2. 4. 6. 8. Toni.] <a href="HOFDOC_05GF.gif">[HOFDOC 05GF]</a></p>

<p>In hac Regula prim&ograve; omittunt claues finales Tonorum in Scala molli.</p>

<p>2. Negligunt A et C, in quibus plurimae cantiones etiam desinunt, quae cuius Toni
  sint, ambigunt.</p>

<p>3. Confundunt Quintum cum Vndecimo: Nam ponunt: Cantus durus finitus in F, qui
  propri&egrave; est Quintus. Sed mox, cum Exempla addunt, cum fa in b ponunt, quae
  positio propri&egrave; Vndecimo conuenit, ex C in Scala dura ad F in Scalam b mollarem
  transposito.</p>

<p>Addunt quoque hanc Regulam:</p>

<p>Si cantus irregularis fuerit, et durus, finitus in</p>

<p>[Hofman, Doctrina de tonis, f.C3v,2; text: A, [sqb], C, D, est, 1. 3. 5. 7. vel, 2.
  4. 6. 8. Toni] <a href="HOFDOC_05GF.gif">[HOFDOC 05GF]</a></p>

<p><span class='pageNo'>[f.C4r]</span> Quae falsissima regula est: Nam in hac quintali transpositione, (vt supra
  dictum est) corrumpuntur vel species Diapente vel Diatessaron in omnibus Tonis, qua
  corruptione nihil monstrosius in tota Musica extrui potest: Imo Primus cum Septimo
  Secundus cum Octauo ijdem Toni erunt.</p>

<p>Hoc videntes quidam Septimum et Octauum ab hac regula exceperunt. Quia autem supra
  numerum octo Tonorum plures esse nesciuerunt, c&ugrave;m ipsis essent autores veteres
  et fundamenta Tonorum ignota, Nonum et Decimum, propter communem vocem finalem Re, et
  Quintam Re la, Primo et Secundo asscripserunt. Vndecimum et Duodecimum, Quinto et
  Sexto, propter communem clauem finalem F, quam Quintus verus in Scala dura habet,
  Vndecimus in Scala molli, et propter communem Quartam Vt Fa, non animaduertentes alias
  plan&egrave; esse Octauarum dispositiones, diuersas Quintas aut Quartas: Item diuersas
  Scalas, duram aut mollem, vt supra ostensum est.</p>

<p>Cuius igitur sunt Toni Cantiones finitae in Scala dura in A, in molli in D?</p>

<p>SVnt Noni et Decimi, quos diuersos esse &agrave; primo et secundo, cum quibus
  coniunxerunt, supra monstrauimus.</p>

<p><span class='pageNo'>[f.C4v]</span> Cuius Toni sunt cantiones finitae in Scala dura in C, in molli in F?</p>

<p>Sunt Vndecimi et Duodecimi Toni. Et hos diuersos esse ab ijs, cum quibus
  copulauerunt, eodem capite oculari demonstratione docuimus. Restat nunc vna clauis ex
  septem Scalae clauibus, nemp&egrave; [sqb] mi, quae finalis est Decimitertij et Decimi
  quarti Toni, qui nothi appellantur, propter prohibita interualla ex quibus constant,
  cui in Quarta supra respondet E. in Scala molli. Ac sic non tant&ugrave;m finales
  claues hae quatuor quas ponunt merit&ograve; dicuntur, sed et reliquae: siquidem omnes
  species Octauae, non tant&ugrave;m quatuor, vt supra demonstrauimus, Tonos
  constituunt.</p>

<p>Commodior igitur haec erit Regula ex fundamento extructa, compraehendens omnes
  Tonos, et eorum claues finales, in Scala dura et b mollari.</p>

<p>[Hofman, Doctrina de tonis, f.C4v; text: Cantio finita in Scala dura, in, in molli
  in, est, vel, Toni. D, E, F, G, A, B, C, 1. 2. 3. 4. 5. 6. 7. 8. 9. 10. 11. 12. 13.
  14.] <a href="HOFDOC_05GF.gif">[HOFDOC 05GF]</a></p>

<p>De cognitione Tonorum ex vocibus finalibus nostri Musici hanc regulam tradunt:</p>

<p><span class='pageNo'>[f.C5r]</span> Cantiones siue Regulares siue transpositae exeuntes in</p>

<p>[Hofman, Doctrina de tonis, f.C5r,1; text: Re, Mi, Fa, Sol, 1. 2. 3. 4. 5. 6. 7. 8.
  sunt, vel, Toni.] <a href="HOFDOC_06GF.gif">[HOFDOC 06GF]</a></p>

<p>Haec regula saepius imperitos specierum Diapente et Diatessaron fallit: Nam non
  omnes cantilenae exeuntes in Re, sunt Primi vel Secundi Toni: sed illae tant&ugrave;m,
  quae in se habent species Diapente et Diatessaron, Primo et Secundo Tono proprias, quae
  sunt Re La, et Re Sol: Sic Primus Tonus finem habere potest in F. in Scala
  integr&egrave; ficta b mollari, et in C. in Semificta Scala b mollari.</p>

<p>[Hofman, Doctrina de tonis, f.C5r,2; text: Re, La, Sol] <a href=
  "HOFDOC_06GF.gif">[HOFDOC 06GF]</a></p>

<p>Organa has claues, pro ratione cantus, Cantori dare possunt.</p>

<p>Eodem modo non omnes cantilenae exeuntes in Mi, sunt Tertij vel Quarti, in Fa,
  Quinti vel Sexti, in Sol, Septimi vel Octaui, si non integras habens species Quintae et
  Quartae sibi peculiares.</p>

<p><span class='pageNo'>[f.C5v]</span> Exemplum.</p>

<p>Si quis vellet vulgatas has Cantilenas, Allein zu dir Herr Jesu Christ / et cetera.
  Mag ich vngl&uuml;ck et cetera. Item: Domine Iesu Clementis, referre ad secundum Tonum,
  et in illis facere quintalem transpositionem, (quod quidam inept&egrave; faciunt)
  ingens absurditas nasceretur: quia Secundus Tonus componitur ex Quarta Re Sol, quae
  Semitonium habet in medio. In his ver&ograve; cantionibus Semitonium non in medio, sed
  in infimo loco depraehenditur: nam infra finem est Quarta Mi la. Ideoque non poterunt
  referri ad Secundum Tonum, sed ad alium, nemp&egrave; Plagalem peregrini, vt vocant,
  hoc est, ad Hypoaeolium, qui Glareano est Decimus, et componitur ex Quinta La Re, et
  Quarta La Mi.</p>

<p>Firmior autem regula de vocibus finalibus ex fundamento extructa haec est:</p>

<p>[Hofman, Doctrina de tonis, f.C5v; text: Cantus exiens in, est, vel, Toni. Re et
  Sol, Mi, Fa tant&ugrave;m absque mutatione. Sol et Vt, Re et La, Fa et Vt, 1. 2. 3. 4.
  5. 6. 7. 8. 9. 10. 11. 12.] <a href="HOFDOC_06GF.gif">[HOFDOC 06GF]</a></p>

<p><span class='pageNo'>[f.C6r]</span> Obseruationes de fine cantionum.</p>

<p>PRIMA.</p>

<p>Omnes Authentae, incorruptis speciebus Diapente et Diatessaron, finem habere possunt
  in Quinta supra clauem finalem: Modo aliquoties clausulae sint formatae ante&agrave; in
  sede finali propria, et denique in fine cantus haereat in Quinta supra finalem
  propriam. Exempla: in Ierusalem surg. Clementis. Et Christ unser Herr zum Jordan
  kam.</p>

<p>SECVNDA OBSERVATIO.</p>

<p>In prima parte cantionum non rar&ograve; finis fit in Tenore in claue proxima supra
  finalem: Vt in primo Tono in Scala dura regularis finis est D, nonnunquam in prima
  parte finis est in E. Sic in Scala molli regularis finis est in G, nonnunquam in A, in
  prima parte, vel secunda vel tertia parte, si plures sunt.</p>

<p>TERTIA.</p>

<p>De fine hoc quoque obseruandum, quod Componistae soleant plures vltra finalem veram
  attexere <span class='pageNo'>[f.C6v]</span> notulas, vbi inspicienda et consideranda est finalis clausula, quae
  indicat verum cantionis finem, in qua omnes voces conueniunt quarum aliquae deinde
  cantando pergunt: Altera tamen voce in sede finali vera vel permanente, vel cum
  reliquis vagante, supra vel infra finem veram. Vulg&ograve; caudam cantionum vocare
  solent. Exempla vbique obuia.</p>

<p>QVARTA.</p>

<p>De Tono in Responsorijs et introitibus iudicandum est non ex fine Versuum, sed ex
  fine ante versum.</p>

<p>QVARTO. Cognoscitur Tonus ex speciebus Diapente, Diatessaron et Diapason. Quae
  cognitio firmissima est et nequaquam fallit, atque &agrave; mediocriter attento et
  diligenti deprehendi et disci potest, nullo prorsus, aut paruo cum labore, quae ignota
  fuit nostris Musicis, pro qua ipsi aliquando aliena, aliquando plan&egrave; absurda
  tradid&ecirc;re. Ideoque Adolescentes diligenter eam considerare, discere et amare
  debent. Eam autem monstrat sequens Tabula.</p>

<p><span class='pageNo'>[f.C7r]</span> [Hofman, Doctrina de tonis, f.C7r; text: Omnis cantus qui, Supra finem
  absoluit Diapason, constitutam mediatione Harmonica ex Quinta. et ex specie
  Diatessaron, est, Toni: siue exeat in Scala dura in, Siue in molli in, Siue qua&lt;&gt;
  que &lt;&gt;lia &lt;&gt;ue i&lt;&gt; Sca&lt;&gt; ficti&lt;&gt;, absoluit Diapason
  diuisione Arithmetica, sic vt supra finem veram habeat Diapente. infra finem
  Diatessaron, est, Toni, Finis conu&lt;e&gt;nit cum A&lt;u&gt;thentis. La Re, Mi Mi, Fa
  Fa, Vt Sol, Mi Fa, Re Sol, Mi La, Vt Fa, Fa Mi, La Re, Sol Vt, Sol Re, La Mi, Fa Vt,
  per Quintam. per Quartam. 1. 2. 3. 4. 5. 6. 7. 8. 9. 10. 11. 12. 13. 14. D, E, F, G, A,
  B, C] <a href="HOFDOC_07GF.gif">[HOFDOC 07GF]</a></p>

<p><span class='pageNo'>[f.C7v]</span> QVINTO. Cognoscitur ex clausulis formalibus.</p>

<p>Clausula formalis in Musica est vocum diuersarum in consonantijs perfectis
  coniunctio et concursus, cantiones vt plurimum ornans, et quasi colorem viuum eis
  addens.</p>

<p>Quilibet Tonus autem tres claues habet, in quibus propri&egrave; clausulas fieri
  concedit: Prima incidit in claue finali. Secunda, in Tertia supra infimam. Tertia, in
  Authentis in Quinta supra infimam, in Plagalibus in Quarta infra sedem finalem. Hinc
  Quintarum et Quartarum dispositio in Octauis. Ab hac forma clausularum paululum variant
  Tertius, Quartus, Septimus et Octauus, vt capite sequenti docebitur. Quaecunque his
  superadduntur, vel ex inscitia, vel ex intempestiua licentia Musicorum vsurpantur.</p>

<p>His clauibus in quolibet cantu obseruatis, facil&egrave; quis pronunciare poterit de
  Tono.</p>

<p>Exemplum in Primo et Secundo Tono.</p>

<p>Audiens formari clausulas in cantu in D, F, et A in Scala dura, in molli, in G, B,
  et D, certissim&egrave; pronunciare poterit, esse Primi vel Secundi Toni. Sic audiens
  clausulas fieri in F, A, et C. in Scala dura, absque dubitatione pronunciare poterit,
  esse Quinti vel Sexti. Sic de reliquis Tonis (quorum claues clausularum sequenti capite
  indicabuntur) iudicium sumi poterit.</p>

<p><span class='pageNo'>[f.C7v(a)]</span> [Hofman, Doctrina de tonis, f.C7v(a); text: ut, re, mi, fa, sol, la, 2,
  4, 8, 10, 12, 14, Conueniunt in, Quinta, Quarta, discrepant in, in omnibus, Propter
  mutationem et variationem Semitonij.] <a href="HOFDOC_08GF.gif">[HOFDOC 08GF]</a></p>

<p><span class='pageNo'>[f.C8r]</span> SEXTA. Cognitio ex Tropis, ponetur capite sequenti.</p>

<p>CAPVT VLTIMVM.</p>

<p>De speciali Tonorum tractatione.</p>

<p>SPecialiter in quolibet Tono sunt obseruanda nouem. 1. Nomen apud Veteres. 2.
  Ambitus 3. Repercussio. 4. Duplex constitutio. 5. Claues clausularum. 6. Finis. 7.
  Natura. 8. Tropus, cum intonationibus Psalmorum, et Versibus Responsoriorum et
  Introituum. 9. Exempla ex Chorali et Figurali Musica.</p>

<p>DE PRIMO TONO.</p>

<p>1. Nomen. Apud Veteres dictus est Dorius, &agrave; Dorius Graeca gente: Non
  qu&ograve;d ea gens inuenerit hunc Tonum, sed quod plurimum hoc Tono delectata sit.
  Quemadmodum et reliqui Toni omnes, &agrave; gentibus, &agrave; quibus culti sunt,
  nomina traxerunt.</p>

<p>2. Ambitus est Octaua, constans mediatione Harmonica, ex Quinta Re La, et quarta Re
  Sol, Huic Octauae, sicuti et in alijs omnibus Tonis, licentia et lasciuia Musicorum
  nonnunquam aliquid addit, nonnunquam adimit, et sic aliquando in excessu, <span class='pageNo'>[f.C8v]</span>
  aliquando in defectu peccatur. Licet autem ex exemplis artificum supra et infra Octauam
  addere Secundam, aliquando, sed rarius, Tertiam, si id requirit textus ratio. Exemplum
  Tertiae habes in Lutheri: Vater vnser im Himelreich. et cetera: Secundae in Wir
  gleuben. et cetera.</p>

<p>3. Repercussio Primi Toni est Quinta Re La, Quomodo autem sit repetenda, sicuti et
  reliquae, dictum est capite proximo.</p>

<p>4. Duplex constitutio. In Scala dura ponitur intra duo Dd. In molli intra duo Gg. ad
  Quartam transpositus.</p>

<p>Ad Quintam ver&ograve; transponi nullo modo potest: Quia in ea transpositione
  corrumpitur Quarta, ex Re Sol, fit Mi La, quae constitutio Octauae conuenit AEolio,
  quem peregrinum Tonum appellunt, vt supra ostensum est.</p>

<p>5. Finis in Scala dura est in D, in molli in G.</p>

<p>6. Claues clausularum in Scala dura sunt D, F, et a. In molli in G b, et d, quod
  videre licet ex omnibus artificum exemplis. Ver&ugrave;m his pro placito vtuntur
  Componistae; nam non omnibus tribus semper in vna eademque cantione vtuntur, sed
  saep&egrave; tant&ugrave;m duabus.</p>

<p>7. Natura. Primus Tonus hilarem et alacriorem reliquis melodiam cum grauitate quadam
  coniunctam habet: quia plenus est fiducia, et exprimit miram cum grauitate alacritatem.
  Commendatur <span class='pageNo'>[f.D1r]</span> &agrave; Platone 3. de Republica qui Lydium, id est, Quintum, et
  Mixolydium, id est, Septimum, solutum cantum habentes, reiecit: Et Doricam melodiam, vt
  quae accommodata foret moderatis ac fortibus viris, delegit, haud hercle ignarus,
  quemadmodum Aristoxenus 2. Musicorum inquit, in illis quoque aliquid inesse ad
  Rempublicam conseruandam vtilitatis. Hunc quoque commendat D. Basilius in Oratione de
  liberalibus studijs, simul docens, qualis esse debeat Musica apud Christianos, dicens:
  Non per aures sonus infundendus, qui animum corrumpere possit: Nam et nequitia et
  ignauia ex huiusmodi Musica gigni solet: sed ea Musica recipienda est, qua vsus Dauid,
  regem Saul ab insania libcrauit. Pythagoras etiam, cum iuuenibus quibusdam vino, sertis
  saltuque per ciuitatem lasciuientibus obuiaret, iussisse dicitur eum, qui modos tibia
  faciebat, vt mutata harmonia Doricam personaret. Quod vbi factum est Bacchantes
  ade&ograve; resipuisse ferunt, vt serta abijcerent, et rubore vultus verecundiam
  confessi, domum abirent, Tam interest, inquit, corrupta an salubri Musica
  implearis.</p>

<p>Apuleius 1. Floridorum bellicosum vocat, quod ad carmen heroicum modulandum sit
  aptissimus. Conueniunt huic Tono verba laudis, laetitiae, Epithalamia, gratiarum
  actiones, et similes materiae. <span class='pageNo'>[f.D1v]</span> 3. Tropus est finalis clausula, sicut
  intonatio initialis in psalmorum decantatione.</p>

<p>Dicitur Tropus: quia in singulis Tonis variatur: habet enim quilibet Tonus certum
  modum et rationem, cum intonatio seu inchoatio in quibusdam sit eadem, vt monstrabitur
  in Tonis. Quare sibi hac in parte prospiciet Cantor.</p>

<p>De Tropo notandum, quod is in omnibus Authentis sit corrruptus, et non
  propri&egrave; Tonum respiciat et referat, cum omnibus fer&egrave; differentijs
  Tonorum, vt vocant. Dubium autem non est, apud inuentores primos fuisse integros, id
  quod ex Tropis Plagalium, quibusdam differentijs Troporum, et ex vetustioribus libris
  Choralibus facil&egrave; animadvertitur et probatur. Sine dubio primi Toni Tropus hic
  fuit,</p>

<p>[Hofman, Doctrina de tonis, f.D1v,1] <a href="HOFDOC_09GF.gif">[HOFDOC 09GF]</a></p>

<p>Nam sic propri&egrave; primum Tonum refert, propter finem, Ambitum, et Quintam.</p>

<p>Vsitatus autem propri&egrave; respicit Octauum Tonum:</p>

<p>[Hofman, Doctrina de tonis, f.D1v,2] <a href="HOFDOC_09GF.gif">[HOFDOC 09GF]</a></p>

<p>Nam eandem clauem finalem et octauae dispositionem cum octauo habet. Ab indoctis,
  cum multis alijs differentijs, Tonum non respicientibus, ex vero Tropo sumtus.</p>

<p><span class='pageNo'>[f.D2r]</span> Intonatio Psalmorum duplex est Maiorum et minorum.</p>

<p>Maiorum (sic vocant cantica ex nouo testamento sumta) intonatio haec est.</p>

<p>[Hofman, Doctrina de tonis, f.D2r,1; text: Magnificat, et cetera. Benedictus, et
  cetera. Nunc dimittis, et cetera.] <a href="HOFDOC_09GF.gif">[HOFDOC 09GF]</a></p>

<p>Minorum (sic vocant Psalmos Dauidicos) intonatio haec est.</p>

<p>[Hofman, Doctrina de tonis, f.D2r,2; text: Dixit Dominus, et cetera.] <a href=
  "HOFDOC_09GF.gif">[HOFDOC 09GF]</a></p>

<p>In peregrinis et monosyllabicis dictionibus.</p>

<p>[Hofman, Doctrina de tonis, f.D2r,3; text: Credidi propter quod locutus sum.]
  <a href="HOFDOC_09GF.gif">[HOFDOC 09GF]</a></p>

<p>9. Exempla. In Chorali Musica: Introitus. Suscepimus, qui canitur die
  Purificationis. Item <span class='pageNo'>[f.D2v]</span> introitus. Iustus es Domine. Da pacem. Kyrie Angelicum.
  Wir gleuben. Mit Fried vnnd Freud. Vater vnser Lutheri. In figurali innumerabilia
  exempla artificum: Iubilate Iosquini. Decantabat populus. Angelus Domini. Virgines
  prudentes. Clementis. Quae est ista. Crecquillonis. Omnes gentes. Mailart. Confitemini.
  Orlandi. Non auferetur sceptrum. Meilandi. et cetera.</p>

<p>DE SECVNDO TONO.</p>

<p>1. Nomen: Dicitur Hypodorius, quia sub Dorio est, quasi seruus Dorij, seu sub Dorium
  descendit: Nam quoties Musici plagios modos, qui easdem sedes finales cum Authentis
  suis habent, ostendere volunt, praeponunt tant&ugrave;m Graecam vocem Hypo, quae sub
  significat.</p>

<p>2. Ambitus huius Toni est Octaua constituta Arithmetic&egrave;, ex Quarta Re Sol, et
  Quinta Re La.</p>

<p>3. Repercussio est Re Fa per Tertiam.</p>

<p>4. Duplex constitutio. Prim&ograve; in Scala dura ponitur intra duo Aa. Sed in
  figurali Tenor, vt infra constitui possit Bassus, continetur intra A La Mi Re, et Aa La
  Mi Re; Nam de Octauis idem est iudicium.</p>

<p>SECVNDO. In Scala molli intra duo Dd.</p>

<p>5. Finis conuenit cum Authenta, in Scala dura in D. in Molli in G.</p>

<p><span class='pageNo'>[f.D3r]</span> 6. Claues clausularum eaedem sunt, quae in Primo, nisi quod eam, quam
  Authenta habet in Quinta supra finem, in eadem claue hic (vt omnes Plagales) sumit in
  Quarta infra finem.</p>

<p>7. Natura. Natura hic Tonus est simplex, humilis et tristis, et cum priori ex
  diametro pugnat. Ille laetitiam adfert, hic tristiam, lachrymas et moerorem creat.
  Ideoque in rebus aduersis, quam in laetis eius vsus erit commodior. Habet autem cum
  tristitia coniunctam grauitatem, nam minim&egrave; est leuis et adulatorius vt Quartus.
  Conueniunt huic Tono precationes, deprecationes et huiusmodi alia verba, quae
  tristitiam cum grauitate repraesentant.</p>

<p>8. Tropus conuenit cum Tono, quia in sede propria finem habet, sicuti omnium
  Plagalium Tropi.</p>

<p>[Hofman, Doctrina de tonis, f.D3r,1] <a href="HOFDOC_10GF.gif">[HOFDOC 10GF]</a></p>

<p>Intonatio Psalmorum.</p>

<p>1. Maiorum.</p>

<p>[Hofman, Doctrina de tonis, f.D3r,2; text: Magnificat, et cetera.] <a href=
  "HOFDOC_10GF.gif">[HOFDOC 10GF]</a></p>

<p><span class='pageNo'>[f.D3v]</span> 2. Minorum.</p>

<p>[Hofman, Doctrina de tonis, f.D3v; text: Dixit dominus, et cetera. Locutus sum]
  <a href="HOFDOC_10GF.gif">[HOFDOC 10GF]</a></p>

<p>9. Exempla. In Chorali Musica Tractus, Domine non secundum peccata, et cetera.
  Responsoria, Nos alium deum nescimus, et cetera. Tua est potentia. Christe der du bist
  tag vnd licht.</p>

<p>In Figurali, Tulerunt Dominum. 8. Vocum Iosquini. Praeter rerum seriem, eiusdem.
  Veni in hortum, Clementis. Item, Exaudi Domine. Taedet animam meam, Orlandi. Lucerna
  pedibus meis. Item, Haec est voluntas eius, Galli Dresleri, et cetera.</p>

<p>DE TERTIO TONO.</p>

<p>PRIMO. Nomen. Dicitur Phrygius &agrave; Phrygibus, qui frequenter eo vsi sunt.</p>

<p>2. Ambitus. Est Octaua diuisa Harmonic&egrave; ex Quinta Mi Mi, et Quarta Mi La.</p>

<p>3. Repercussio. Repetit saep&egrave; Mi Fa per Sextam.</p>

<p>4. In vsitatis Scalis ponitur. 1. in Scala dura inter duo Ee, in Scala molli inter
  duo a. aa.</p>

<p>5. Finis. In Scala dura finem habet in E. In molli in a, in infima Octauae
  claue.</p>

<p><span class='pageNo'>[f.D4r]</span> 6. Claues clausularum. Omnes Authentae (vt supra dictum est)
  propri&egrave; clausulas sumunt in tribus clauibus: In infima, in Tertia et Quinta
  supra infimam. Sed hic pro illa, quam in Quinta supra sumere debebat, quia insuavior
  est, alias duas in Quarta et Sexta supra sumit, atque sic, cum tribus regularibus,
  quinque claues clausularum recipit. In Scala dura in E, G, [sqb], a et c. In molli in
  a, c, e, d, et f.</p>

<p>7. Natura. Tertius tonus celebris apud Graecos fuit, et in summo precio habitus. Est
  autem natura austerus et iracundus: Ideoque &agrave; Luciano [enteos], id est,
  impetuosus dictus est. Horatius Ode Epodon 9. Barbarum vocat, vbi et Dorij meminit.
  Quia Plinius scribit, tres tant&ugrave;m gentes Graecas dici, Doricam, AEolicam, et
  Ionicam, caeteras Barbarorum esse. Ab Apuleio Religiosus dicitur: habet enim quandam
  seueram indignantis insultationem, et furentis votum inflammat: Ideoque et [scholios],
  id est, tortuosus appellatus est. Et non incommod&egrave; Marti Deo belli adscribitur,
  propterea quod bilem moueat: et sicut in bello res plerunque aguntur cum quodam impetu
  et truculentia: Ita huius Toni Melodia etiam incedit, et Tyrannico more formatur cum
  truculentia, impetu et seueritate. Vnde non immerit&ograve; posset vocari Martius
  Tonus. Hunc scribit D. Basilius, in supra nominata oratione, modulasse Timotheum
  Musicum, <span class='pageNo'>[f.D4v]</span> cum in conuiuio Alexandri vsque ade&ograve; Regem excitasse dicitur,
  vt ad arma capienda prosiliret, atque exclamaret, eiusmodi cantica regia esse oportere:
  atque iterum ad commessationes epulasque reduxisse modulatione mutata.</p>

<p>Conueniunt huic Tono verba sonora, austera, impetuosa, horrida praelia, irrisiones,
  indignationes, et eiusmodi alia.</p>

<p>8. Tropus vsitatus hic est, qui respicit propri&egrave; propter clauem finalem
  octauum Tonum.</p>

<p>[Hofman, Doctrina de tonis, f.D4v,1] <a href="HOFDOC_10GF.gif">[HOFDOC 10GF]</a></p>

<p>Apud primos inuentores sine dubio hic fuit, qui etiam in quibusdam libris adhuc
  hodie reperitur.</p>

<p>[Hofman, Doctrina de tonis, f.D4v,2] <a href="HOFDOC_10GF.gif">[HOFDOC 10GF]</a></p>

<p>Intonatio Psalmorum.</p>

<p>Maiorum.</p>

<p>[Hofman, Doctrina de tonis, f.D4v,3; text: Magnificat] <a href=
  "HOFDOC_10GF.gif">[HOFDOC 10GF]</a></p>

<p><span class='pageNo'>[f.D5r]</span> Minorum.</p>

<p>[Hofman, Doctrina de tonis, f.D5r; text: Dixit, et cetera. Locutus sum.] <a href=
  "HOFDOC_11GF.gif">[HOFDOC 11GF]</a></p>

<p>9. Exempla. In Musica Chorali. Tractus. Aufer &agrave; nobis Domine. Antiphona, Quis
  ex vobis homo. Dominica 3. Trinitatis. Introitus, Benedicite, qui canitur in festo
  Michaelis. Responsoria, Discubuit Iesus. Ingressus Pilatus. Hymnus, Hostis Herodes. Aus
  tieffer not.</p>

<p>In Figurali. Iosquini, Domine ne proijcias me, in Tomis Psalmorum Cantio: 31. Tota
  pulchra es, quinque vocum, Senfelij. Tomo 2, Norinbergen: In me transierunt, Deus
  misereatur nostri, octo Vocum, Orlandi. Vespera iam venit. Item, Mundus amat tenebras,
  Galli Dresleri, et cetera.</p>

<p>DE QVARTO TONO.</p>

<p>1. Nomen. Dicitur Hypophrygius, quemadmodum Hypodorius.</p>

<p>2. Ambitus est Octaua diuisa Arithmetic&egrave; ex Quinta Mi Mi, et Quarta La Mi.
  Ver&ugrave;m inferius Mi in Quarta rar&ograve; attingit, sed potius illud Semitonium,
  <span class='pageNo'>[f.D5v]</span> quod infra habere debebat, praesertim in Scala dura, supra sumit: atque sic
  licentia tant&ugrave;m supra, non infra sumitur.</p>

<p>3. Repercussio est Mi La per Quartam.</p>

<p>4. Constitutio. 1. In Scala dura incedit intra duo B [sqb], 2. In molli intra duo
  Ee.</p>

<p>Hae species Octauarum Harmonic&egrave; diuidi non possunt in Quintam et Quartam: nam
  infra Semidiapente, supern&egrave; Tritonus relinquitur, quae constitutio conuenit 13.
  Tono, qui propterea ex numero Tonorum profligatur, vt supra docuimus.</p>

<p>5. Finis. Finis conuenit cum Authenta. In Scala dura iu E, in molli in a.</p>

<p>6. Claues clausularum eaedem sunt, quae in Tertio, sed illam quam Tertius in Sexta
  supra habet, hic frequenter in Tertia infra sumit.</p>

<p>7. Natura. Quartus Tonus humilem habet naturam, ad fletum aptissimam: Harmonia enim
  eius repraesentat tristem quandam querimoniam, et supplicem lamentationem. Vocatur hic
  Tonus ab alijs adulatorius vel parasiticus, e&ograve; quod inseruiat affectibus heri
  sui, et se ad eius voluntatem inflectat. Et sicut Parasitus se accommodat ad affectus
  eius, cuius beneficijs fruitur, et illius elogia decantat: Ita hic Tonus se quoque
  accommodat ad affectus, et horum obsequitur voluntati, eosque flebili, gemebunda,
  tristi et miserabili melodia effert. Conueniunt huic Tono verba amoris, lamentationes,
  <span class='pageNo'>[f.D6r]</span> adulationes. Aliquando tamen et sacris adhibetur luctibus et precationibus.
  Ver&ugrave;m non t&agrave;m grauem melodiam habet, vt secundus Tonus, sed humiliorem,
  et ad leuitatem ac vanitatem accommodatiorem.</p>

<p>[Hofman, Doctrina de tonis, f.D6r,1; text: 8. Tropus.] <a href=
  "HOFDOC_11GF.gif">[HOFDOC 11GF]</a></p>

<p>Intonatio Psalmorum.</p>

<p>Maiorum.</p>

<p>[Hofman, Doctrina de tonis, f.D6r,2; text: Magnificat. et cetera.] <a href=
  "HOFDOC_11GF.gif">[HOFDOC 11GF]</a></p>

<p>Minorum.</p>

<p>[Hofman, Doctrina de tonis, f.D6r,3; text: Dixit. et cetera. Locutus sum] <a href=
  "HOFDOC_11GF.gif">[HOFDOC 11GF]</a></p>

<p>9. Exempla. In Chorali Musica Responsorium, Deus qui sedes. Hymnus, Conditor alme
  syderum. Introitus, Resurrexi. Te Deum laudamus. Ich <span class='pageNo'>[f.D6v]</span> Godt von Himel. et
  cetera. Erbarm dich meiner o Herre Godt. In figurali. Huc me sydereo. 6. vocum,
  Iosquini. Uita in ligno. Senfelij. Erraui sicut ouis. Crecquillonis. Si bona
  suscepimus. Verdelot. Psalmus poenitentialis Vtendal. et cetera.</p>

<p>DE QVINTO TONO.</p>

<p>1. Nomen. Dicitur Lydius &agrave; Lydis populo in Asia, apud quem similiter in multo
  vsu fuit.</p>

<p>2. Ambitus. Verus ambitus Lydij est species Diapason, constituta harmonic&egrave; ex
  Quinta Fa Fa, et Quarta Vt Fa.</p>

<p>3. Repercussio est Quinta Fa Fa, cui plerunque intermiscetur Re.</p>

<p>4. Duplex constitutio. In Scala dura intra duo Ff ponitur. Et hunc Tonum
  propri&egrave; Mi et non Fa habere in b (ad differentiam vndecimi, qui similiter ad
  Quartam transpositus inter duo Ff incedit) testatur Martianus Capella dicens, Lydium
  procedere per paramesen, id est, pen&egrave; mediam, quae est [sqb] durum: nam b molle
  dicitur Trite Synem&eacute;non.</p>

<p>In Scala molli poni potest intra duo b.bb., incorruptis speciebus Quintae et
  Quartae.</p>

<p>Hae Octaua Arithmetic&egrave; diuidi non possunt in Quartam et quintam: nam infra
  oritur Tritonus, supra Semidiapente.</p>

<p>Haec constitutio conuenit 14. Tono, qui similiter, propter prohibita interualla, ex
  numero Tonorum <span class='pageNo'>[f.D7r]</span> reijcitur. Reperiuntur tamen eius exempla in Chorali Musica,
  de quibus in fine libri.</p>

<p>5. Finis in Scala dura est in F, In molli in b.</p>

<p>6. Claues clausularum in Scala dura sunt F, a et c. In molli b d et f.</p>

<p>7. Lydius natura est durus, acutus, vehemens, austerus, minax et querulus, aptus ad
  complorationes lugubres. Nostra aetate rarissim&egrave; &agrave; Symphonetis vsurpatur:
  quia delicatis auribus iucundior videtur Ionica illa mollicies, cum fa in b, quam huius
  toni minax et querula durities, propter Mi in [sqb]. Conueniunt huic Tono verba austera
  et simul querula, indignationes, imprecationes, obiurgationes, adhortationes ad
  pietatem et virtutes et cetera.</p>

<p>[Hofman, Doctrina de tonis, f.D7r,1; text: 8. Tropus. vel potius.] <a href=
  "HOFDOC_11GF.gif">[HOFDOC 11GF]</a></p>

<p>Intonatio Psalmorum.</p>

<p>Maiorum.</p>

<p>[Hofman, Doctrina de tonis, f.D7r,2; text: Magnificat et cetera.] <a href=
  "HOFDOC_12GF.gif">[HOFDOC 12GF]</a></p>

<p><span class='pageNo'>[f.D7v]</span> Minorum.</p>

<p>[Hofman, Doctrina de tonis, f.D7v; text: Dixit. et cetera. Locutus sum.] <a href=
  "HOFDOC_12GF.gif">[HOFDOC 12GF]</a></p>

<p>9. Exempla. Introitus Dominica Septuagesima, Circumdederunt. Introitus Dominica
  Laetare. et infinita Gradualia et Offertoria, vt vocant, in Papatu. Hic si quis dicat,
  saep&egrave; in his cantibus intermisceri fa in b claue, ideoqu&egrave; ad [sqb]duralem
  cantum referri non posse: Huic Respondeo, non ide&ograve; septimum Tonum ad primum
  referendum esse, si aliquando in eo Fa in [sqb] mi canitur et econtr&agrave;. Admittit
  enim eas voces fictas, vt nominant, genus Chromaticum. Respiciat is quoque ad
  mutationem, quae in claue C facienda, non in voces propinquae naturae, sed eiusdem
  naturae, Vt et Fa. Nam in E la mi La canendum in praedictis cantionibus. Ideoque
  propri&egrave; Mi erit in [sqb]. et Fa vox ficta dicenda. Et sic Lydius ab Ionico
  differt Scala, Lydius intra duo Ff incedit in Scala dura. Ionicus intra duo Ff in Scala
  molli. Eodem modo, vt supra dictum, discernuntur omnes reliqui Toni.</p>

<p>In figurali rara sunt exempla apud nostros Senfelius Psalmum, Deus in adiutorium
  meum intende, <span class='pageNo'>[f.D8r]</span> in hoc Tono articficio s&egrave; composuit. Extant aliquot
  exempla in Euangelijs Hermanni Herpoldi, Vtendal similiter in suis Psalmis
  poenitentialibus exempla ponit.</p>

<p>DE SEXTO TONO.</p>

<p>1. Nomen. Dicitur Hypolydius, quemadmodum reliqui Plagales, quia sub Lydium
  descendit.</p>

<p>2. Verus ambitus est Octaua diuisa Arithmetic&egrave; ex Quarta Vt Fa, et Quinta Fa
  Fa.</p>

<p>5. Repercussio est Fa La per Tertiam.</p>

<p>4. Duplex constitutio. 1. In Scala dura intra duo Cc comprehenditur. 2. In molli
  intra duo Ff.</p>

<p>5. Finis conuenit cum Authenta. In Scala dura desinit in f. In molli in b.</p>

<p>6. Claues clausularum easdem habet cum Authenta, sed, vt Plagales omnes, illam, quam
  in Quinta supra Authenta habet, hic in Quarta infra sumit.</p>

<p>7. Natura hic Tonus est tristis et querulus. Eius vsus non ineptus esse poterit in
  precationibus et lamentationibus, quales solent esse in ijs, quibus aliquid incommodi
  euenit, quod deplorant, cum quadam animi indignatione et fremitu.</p>

<p>[Hofman, Doctrina de tonis, f.D8r] <a href="HOFDOC_12GF.gif">[HOFDOC 12GF]</a></p>

<p><span class='pageNo'>[f.D8v]</span> Intonatio Psalmorum.</p>

<p>Maiorum.</p>

<p>[Hofman, Doctrina de tonis, f.D8v,1; text: Magnificat. et cetera.] <a href=
  "HOFDOC_12GF.gif">[HOFDOC 12GF]</a></p>

<p>Minorum.</p>

<p>[Hofman, Doctrina de tonis, f.D8v,2; text: Dixit.] <a href="HOFDOC_12GF.gif">[HOFDOC
  12GF]</a></p>

<p>Intonatio Psalmorum minorum initio conuenit cum primo. Ideoque diligenter cauendum,
  ne ex vno Tono in alium quis incidat; nam in fine multum discrepant.</p>

<p>In his intonationibus fa quidem in b canitur: sed hic valet regula Musicorum: Cantu
  supra La ad Secundam tant&ugrave;m ascendente, fa ibi absque mutatione canendum
  est.</p>

<p>9. Exempla: Coluit hunc plurimum antiquitas, quod videre licet ex multis Antiphonis,
  Responsorijs, Introitibus, Completorijs. Quamuis nunc inscitia Cantorum corrumpantur,
  et in Hypoionicum, b asscripto, transformentur. Ver&ugrave;m haec <span class='pageNo'>[f.E1r]</span> inscitia et
  corruptio non abijciendum, sed potius instaurandum esse innuit. In Figurali rarissima
  sunt exempla composita &agrave; nostris Musicis, vt quibus magis placet mollicies
  Hypoionici, qui fa in b habet. Orlandus duo exempla posuit in canticis suis Louanij
  impressis,</p>

<p>Hermannus Herpold in suis Euangelijs aliquot exempla proponit. In poenitentialibus
  Vtendal exemplum quoque reperies.</p>

<p>DE SEPTIMO TONO.</p>

<p>PRIMO: Nomen. Dicitur Mysolydius seu Mixolydius, &agrave; Mysolydis seu Mixolydis
  populo in Asia, mixto ex Mysis et Lydis, vnde et nomen habent. Alio nomine
  Mysomacedones et Mysotmolitae dicuntur. Vnde hic Tonus posset dici Mysomacedonicus seu
  Mysotmoliticus: sed vsus increbuit, vt diceretur Mysolydius seu Mixolydius.</p>

<p>2. Ambitus est Octaua diuisa harmonic&egrave; ex Quinta Vt Sol, et Quarta Re
  Sol.</p>

<p>3. Repercussio est Quinta Vt Sol.</p>

<p>4. Duplex positio. In Scala dura ponitur intra duo Gg. In molli intra duo Cc.</p>

<p>5. Finis in Scala dura est in G. In molli in C.</p>

<p>6. Claues clausularum. Hic quoque Tonus &agrave; communi clausularum forma, vt et
  Plagalis eius, aliquantulum recedit: Nam illam in Tertia supra, <span class='pageNo'>[f.E1v]</span> vt duriorem
  et insuauiorem, reijcit, ac loco eius sumit clausulam in Quarta supra infimam, Vt in
  Scala dura in C d et f, in molli in C et G.</p>

<p>7. Natura habet harmoniam seueram et austeram: sed non prorsus vt Tertius Tonus.
  Tertius enim nimis morosus est. Sed Septimus talem austeritatem et morositatem habet,
  qualem senes, praeceptores, patres et amici simulant studio emendationis.</p>

<p>Congruunt huic Tono verba praestantia et seuera, memorabiles et arduae res gestae,
  increpationes, adhortationes, et similes materiae.</p>

<p>8. Tropus. Et hic corruptus: Nam quantum ad clauem finalem attinet, magis conuenit
  peregrino seu nono.</p>

<p>[Hofman, Doctrina de tonis, f.E1v,1] <a href="HOFDOC_13GF.gif">[HOFDOC 13GF]</a></p>

<p>Sine dubio autem apud primos inuentores ad G vsque progressus est, quo patet ex
  tropo Introituum.</p>

<p>[Hofman, Doctrina de tonis, f.E1v,2] <a href="HOFDOC_13GF.gif">[HOFDOC 13GF]</a></p>

<p>Intonatio Psalmorum.</p>

<p>Maiorum.</p>

<p><span class='pageNo'>[f.E2r]</span> [Hofman, Doctrina de tonis, f.E2r,1; text: Magnificat, et cetera.]
  <a href="HOFDOC_13GF.gif">[HOFDOC 13GF]</a></p>

<p>Minorum.</p>

<p>[Hofman, Doctrina de tonis, f.E2r,2; text: Dixit, et cetera. Locutus sum.] <a href=
  "HOFDOC_13GF.gif">[HOFDOC 13GF]</a></p>

<p>Initium in minoribus fere conuenit cum Quinto: nisi quod Quintus duas sillabas ante
  vltimam eleuet: hic vero tantum vnam.</p>

<p>9. Exempla. In Chorali, Introitus. Puer natus est nobis. Oculi mei. Viri Galilaei.
  Responsoria: Vbi est Abel. Ductus est Iesus. Es ist das heil vns kommen her. In
  Figurali. Congratulamini 4. Vocum Iosquini. Deus misereatur nostri. VValtheri. Scio
  enim quod redemptor. Vbi est Abel. Confundantur superbi. Orlandi.</p>

<p>DE OCTAVO TONO.</p>

<p>PRIMO. Nomen. Dicitur Hypomixolydius, quemadmodum reliqui Plagales.</p>

<p><span class='pageNo'>[f.E2v]</span> 2. Ambitus est Octaua diuisa Arithmetice, ex Quarta Re Sol, et Quinta Vt
  Sol.</p>

<p>3. Repercussio est Vt Fa cui in Fugis respondet Re Sol.</p>

<p>4. Duplex constitutio. In Scala dura continetur intra duo Dd. In molli intra duo
  Gg.</p>

<p>Habet hic Tonus communem speciem Octauae cum primo Tono: sed differunt diuersa
  constitutione. Primus ex ea existit constitutione harmonica. ex Quinta Re La et Quarta
  Re Sol. Hic ver&ograve; Arithmetica, ex Quarta Re Sol et Quinta Vt Sol. Quod si hoc in
  hac specie Octauae concessum est, cur et in reliquis non concederetur?
  necessari&egrave; igitur erunt plures Toni quam octo, cum septem sint species Diapason,
  et quaelibet sic diuidi possit. Cur autem vsitat&egrave; tant&ugrave;m duodecim
  recitentur, et duo reijciantur, saep&egrave; dictum est.</p>

<p>5. Finis conuenit cum Authenta.</p>

<p>6. Claues clausularum similiter eaedem sunt, quae Authentae, seruata lege Plagalium,
  vt suprema sit hic infra clauem finalem.</p>

<p>7. Natura hic Tonus est modestus, placabilis et iucundus. Apud Veteres
  Ecclesiasticos in summo honore et magnis delicijs habitus, propter naturalem
  iucunditatem, quae paucis nostrae aetatis Musicis nota et perspecta est: Nam rarissima
  eius exempla ab ijs proferuntur. Asscribuntur ei verba modestiae, laudis, reuerentiae,
  Epithalamia, Gratiarum actiones, et cetera.</p>

<p><span class='pageNo'>[f.E3r]</span> 8. Tropus.</p>

<p>[Hofman, Doctrina de tonis, f.E3r,1] <a href="HOFDOC_13GF.gif">[HOFDOC 13GF]</a></p>

<p>Differt &agrave; Tertio modo tant&ugrave;m Tono seu Secunda: Nam notulam quam hic in
  [sqb] sumit, Tertius in a habet.</p>

<p>Intonatio Psalmorum initi&ograve; conuenit cum Secundo. Ideoque cauendum, ne ex alio
  in alium incidamus: In fine enim multum discrepant.</p>

<p>Maiorum.</p>

<p>[Hofman, Doctrina de tonis, f.E3r,2; text: Magnificat.] <a href=
  "HOFDOC_14GF.gif">[HOFDOC 14GF]</a></p>

<p>Minorum.</p>

<p>[Hofman, Doctrina de tonis, f.E3r,3; text: Dixit, Locutus sum.] <a href=
  "HOFDOC_14GF.gif">[HOFDOC 14GF]</a></p>

<p>9. Exempla. In Chorali Responsorium: Verbum caro factum est. Antiphona: Veni Sancte.
  Hymnus: Veni creator. Gelobet seistu Jesu Christ.</p>

<p><span class='pageNo'>[f.E3v]</span> In Figurali, Benedicta es coelorum regina, Iosquini. Maria Magdalena,
  Clementis. Benedicam Dominum, Orlandi. Ego sum panis ille vitae, Dresleri. Plura
  inuenies in Herpoldo et Vtendal.</p>

<p>DE NONO TONO.</p>

<p>PRIMO. Nomen. Nonus Tonus, quem peregrinum vocant, quod eius melodia ad octo Tonos,
  qui ipsis tant&ugrave;m cogniti fuerunt, non conueniat, &agrave; Veteribus dictus est
  Aeolius, &agrave; gente Graeca Aeolibus, &agrave; qua etiam originem ducit Aeolica
  lingua.</p>

<p>2. Ambitus est Octaua diuisa harmonic&egrave;, ex Quinta Re La, et Quarta Mi La.</p>

<p>3. Repercussio est cum Primo Re La.</p>

<p>4. Duplex positio. In Scala dura propri&egrave; continetur intra A re et a La Mi Re:
  sed quia in Figurali cantu, infra Bassus haberi non potest, Tenor incedit intra a
  paruum et aa geminatum. In Scala molli compraehenditur intra duo Dd, ab A re
  transpositus ad Quartam.</p>

<p>5. Finem sumit in Scala dura in a, in molli in D.</p>

<p>6. Claues clausularum in Scala dura sunt a, c et e. In molli in D F et a.</p>

<p>7. Natura. Ab Apuleio hic Tonus dicitur simplex: Nam in ima parte, propter speciem
  Diapente, quam communem habet cum primo Tono, mitis ac mir&egrave; suauis, incundus et
  placabilis est: in supremo <span class='pageNo'>[f.E4r]</span> autem loco, propter Quartam Mi La,
  aliquant&ograve; durior et flebilior est. Vsus eius erit in ijs materijs, quae quandam
  grauitatem et pietatem prae se ferunt. Ideoque Glareanus scribit, hunc inter primos
  fuisse Tonos in Ecclesiasticis cantionibus, sicuti et primus etiam est ratione
  specierum Diapason: quia ex prima specie Diapason formatur. Ad hanc etiam pertinet res
  praeclar&egrave; gestae, praestantia dicta et memoratu digna, mirandae liberationes et
  cetera. Hinc Psalmum, In exitu Isra&euml;l, antiquitas in hoc Tono cecinit.</p>

<p>8. Tropus.</p>

<p>[Hofman, Doctrina de tonis, f.E4r,1] <a href="HOFDOC_14GF.gif">[HOFDOC 14GF]</a></p>

<p>Intonatio Psalmorum.</p>

<p>Maiorum.</p>

<p>Initium conuenit cum Primo Tono.</p>

<p>[Hofman, Doctrina de tonis, f.E4r,2; text: Magnificat, et cetera] <a href=
  "HOFDOC_14GF.gif">[HOFDOC 14GF]</a></p>

<p><span class='pageNo'>[f.E4v]</span> Minorum.</p>

<p>[Hofman, Doctrina de tonis, f.E4v,1; text: Dixit, et cetera, Locutus sum.] <a href=
  "HOFDOC_14GF.gif">[HOFDOC 14GF]</a></p>

<p>Peculiarem melodiam habet Psalmus, In exitu. in qua vsitat&egrave; canunt et
  Magnificat Germanicum.</p>

<p>[Hofman, Doctrina de tonis, f.E4v,2; text: In exitu. Meine seel.] <a href=
  "HOFDOC_15GF.gif">[HOFDOC 15GF]</a></p>

<p>9. Exempla. Psalmus In exitu. Meine Seel. et cetera. Ich danck dem Hern, in vsitatis
  harmonijs. Responsorium, Te sanctum. Hymnus: Vexilla regis prodeunt, et cetera. In
  Figurali Psalmus: Ich danck dem Herrn. 4. Vocum in vvitebergensibus. Mich wundert sehr/
  134. cantio in Norinbergensibus. In Euangelijs Herpoldi et poenitentialibus Vtendal
  plura exempla studiosi inuenient.</p>

<p><span class='pageNo'>[f.E5r]</span> DE DECIMO TONO.</p>

<p>PRIMO: Nomen. Dicitur Hypoaeolius: quia Plagalis est AEolij.</p>

<p>2. Ambitus est Octaua diuisa Arithmetic&egrave;, ex Quarta Mi La, et Quinta Re
  La.</p>

<p>Differt &agrave; Secundo, cum quo idem reputatus, sicuti Nonus cum Primo in specie
  Quartae.</p>

<p>3. Repercussio est cum Secundo Tertia Re Fa.</p>

<p>4. Duplex constitutio. In Scala dura continetur intra duo Ee. In molli intra a
  paruum et aa geminatum.</p>

<p>5. Finis conuenit cum Authenta.</p>

<p>6. Claues clausularum easdem habet, quas Authenta, seruata lege Plagalium. In Scala
  dura in E, a, c. In molli in a, d, f.</p>

<p>7. Natura tristis, gemebundus, flebilis et placabilis est. Ideoque ipsi conueniunt
  lamentationes, tristes querelae, Exhortationes ad agendam poenitentiam, petitiones, vt
  nos Deus ex aerumnis eripiat et similes.</p>

<p>8. Tropus.</p>

<p>[Hofman, Doctrina de tonis, f.E5r] <a href="HOFDOC_15GF.gif">[HOFDOC 15GF]</a></p>

<p>Qui inept&egrave; quarto Tono &agrave; quibusdam asscribitur, cum tamen alias,
  Antiphonas in a finitas in Scala dura vel ad primum vel secundum referant Tonum.</p>

<p><span class='pageNo'>[f.E5v]</span> Intonatio Psalmorum.</p>

<p>Maiorum.</p>

<p>[Hofman, Doctrina de tonis, f.E5v,1; text: Magnificat, et cetera.] <a href=
  "HOFDOC_15GF.gif">[HOFDOC 15GF]</a></p>

<p>Minorum.</p>

<p>[Hofman, Doctrina de tonis, f.E5v,2; text: Dixit, Locutus sum.] <a href=
  "HOFDOC_15GF.gif">[HOFDOC 15GF]</a></p>

<p>9. Exempla. Antiphona Dominica Aduentus, Veni Domine. Responsoria. Emendemus in
  melius. Si bona suscepimus. Mag ich vngluck nicht widerstan. Allein zu dir Herr Jesu
  Christ. In Figurali. Psalmus 4. Cum inuocarem. In Tomis Psalmorum. Peccantem me
  quotidie, Uincentij Ruffi, in Tomis Norinbergensibus. Si bona suscepimus, Eiusdem.
  Domine Iesu, Clementis 4. Vocum.</p>

<p>DE VNDECIMO TONO.</p>

<p>1. Nomen: Dicitur Ionicus, &agrave; Graeca gente Ionibus, &agrave; qua et Ionica
  lingua originem trahit. Apuleius <span class='pageNo'>[f.E6r]</span> vocat Asium: quia Ionia regio Asiae
  praecipua et fertilissima est, caeli bonitate et situs commoditate nulli regioni
  posthabenda. Martianus Capella Iastium vocat, quia Ionia etiam Ias appellatur, &agrave;
  sinu Iasio, vt Plinius libro 5. capitulo: 29. refert.</p>

<p>2. Ambitus est Octaua diuisa harmonic&egrave; ex Quinta Vt Sol, et Quarta Vt Fa.</p>

<p>3. Repercussio. Frequenter salit ex Vt in Sol cum Septimo.</p>

<p>4 Duplex constitutio. In Scala dura ponitur intra duo Cc. In molli intra duo Ff.</p>

<p>Hinc pro Lydio seu Quinto vero est habitus, qui quoque intra duo Ff, sed in Scala
  dura, comprehenditur. Hic ver&ograve; in Scala molli, remotus &agrave; propria sede ad
  Quartam supra, &agrave; C ad F, in Scalam b mollarem, vt reliqui Toni omnes.</p>

<p>5. Finis. In Scala dura quiescit in C, in molli in F.</p>

<p>6. Claues clausularum. In dura Scala clausulas habet in C, E et G. in molli in F a
  et c. Sed illam in tertia supra infimam, videlicet in e et a, rar&ograve; sumit
  Authenta, frequentius Plagalis.</p>

<p>7. Natura. Hic Tonus hilaritati, comitati et mitioribus affectibus competit, sedans
  motus, fouens concordiam, amouens contentiones. Ideoque non sine graui causa
  delectabilis, modestus, gaudium moestorum, desperantium recreatio, afflictorum
  solatium, insigniri cepit. A Luciano [glaphuros] id est, iucundus dicitur. Apuleius
  varium et lasciuum <span class='pageNo'>[f.E6v]</span> nominat. Conueniunt huic Tono, verba concordiae, laudis,
  modestiae, delectationis. Apud veteres Ecclesiasticos in nullo propemodum vsu fuit: at
  &agrave; quadrigentis plus minus annis acceptus ex corrupto Lydio natus, et nunc
  fer&egrave; solus Lydio depulso regnat ac pro Quinto habetur.</p>

<p>8. Tropus.</p>

<p>[Hofman, Doctrina de tonis, f.E6v,1] <a href="HOFDOC_16GF.gif">[HOFDOC 16GF]</a></p>

<p>Vsitatius autem hodi&egrave; in Scala molli ponitur. Differt &agrave; Tropo Quinti:
  quia Quintus Mi in [sqb] sumit. Hic ver&ograve; Fa.</p>

<p>Intonationes conueniunt cum Quinto, sed cum Fa in b claue.</p>

<p>[Hofman, Doctrina de tonis, f.E6v,2; text: Magnificat, et cetera] <a href=
  "HOFDOC_16GF.gif">[HOFDOC 16GF]</a></p>

<p>Reliqua vt supra, sed cum Fa in b.</p>

<p>9. Exempla. In Chorali. Benedicamus Summum. Antiphona, Verbum caro factum est.
  Responsorium Illuminare. In Figurali, Stabat mater, Iosquini. Super ripam Iordanis.
  Mane nobiscum Domine. Venit vox de coelo, Clementis. Nisi Dominus aedificauerit,
  Orlandi. et cetera</p>

<p>DE DVODECIMO TONO.</p>

<p><span class='pageNo'>[f.E7r]</span> 1. Nomen. Dicitur Hypoionicus quemadmodum reliqui Plagales.</p>

<p>2. Ambitus est Octaua diuisa Arithmetic&egrave; ex Quarta Vt Fa, et Quinta Vt
  Sol.</p>

<p>3. Repercussio. Repetit frequenter cum Sexto La Fa.</p>

<p>4. Duplex positio. In Scala dura comprehenditur intra duo Gg in molli intra duo Cc
  differt &agrave; Sexto quemadmodum herus suus &agrave; Quinto.</p>

<p>5. Finis conuenit cum Authenta.</p>

<p>6. Claues clausularum conueniunt similiter cum Authenta more Plagalium. In Scala
  dura in G c et e. In molli in C F et a. Que vero in alijs clauibus fiunt, peregrinae
  sunt, et ex licentia Musicorum vel propter textus rationem vel inscitiam adduntur.</p>

<p>7. Natura tristis est, lachrimosus et humilis. Conueniunt itaque ei querelae,
  Epitaphia, precationes, lamentationes et similes materiae.</p>

<p>8. Tropus. Conuenit is vn&agrave; cum intonationibus cum Sexto, sed cum Fa in b.</p>

<p>[Hofman, Doctrina de tonis, f.E7r] <a href="HOFDOC_16GF.gif">[HOFDOC 16GF]</a></p>

<p>Reliqua vt supra in Sexto.</p>

<p>9. Exempla. responsoria, Vidi Dominum. Videns Iacob. Antiphona, O admirabile. Nu
  bitten <span class='pageNo'>[f.E7v]</span> wir. Es spricht der vnweisen mundt wol.</p>

<p>In Figurali. In me transierunt Mailart. Concussum est mare, Clementis. Bewar mich
  Herr. Surrexit pastor bonus, Orlandi. Si tua diuino. Coniugium tibi sit blandum. Si non
  facio et cetera Dresleri.</p>

<p>Omnium Tonorum exempla habes, 1. in Euangelijs Herpoldi. 2. in poenitentialibus
  Vtendal. 3. in cantionibus meis 24. Vitembergae impressis, accommodatis ad 12. Tonos,
  in Scala dura et molli positos. Item in Fugis 24. Gryphiswaldij impressis.</p>

<p>DE DECIMO TERTIO</p>

<p>Tono notho.</p>

<p>1. Nomen. Quia non habet gentem &agrave; qua cultus sit, nomen accepit a loco, et
  dicitur Hyperaeolius, qu&ograve;d proxim&egrave; scilicet in secunda supra AEolium
  sedem habeat.</p>

<p>[Hofman, Doctrina de tonis, f.E7v; text: AEolius. Hyperaeolius.] <a href=
  "HOFDOC_16GF.gif">[HOFDOC 16GF]</a></p>

<p>1. Ambitus est Octaua diuisa, Harmonic&egrave; ex Semidiapente et Tritono, id est,
  Mi ad Fa per Quintam, et fa ad mi per Quartam, propter quae prohibita interualla ex
  Tonorum numero cum suo Plagali reijcitur.</p>

<p>3. Repercussionem, quia in vsu non est, nullam habet.</p>

<p>4. Duplex positio. in Scala dura continetur intra duo B[sqb], in molli intra duo
  Ee.</p>

<p><span class='pageNo'>[f.E8r]</span> 5. Finis in Scala dura est in B, in molli in E.</p>

<p>6. Claues clausularum more Authentarum sunt in Scala dura B, D, et F. in molli E, G
  b.</p>

<p>7. Natura est tortuosus, austerus, iracundus et horridus. Ideoque verba austera et
  impetuosa in eo componi possent.</p>

<p>8. Tropum nullum habet.</p>

<p>9. Exempla. Inuitatorium et Venite, quae canuntur in die Natiuitatis in hoc Tono
  inuenies.</p>

<p>DE DECIMO QVARTO.</p>

<p>Tono.</p>

<p>1. Nomen. Dicitur Hyperphrygius quod proxim&egrave; supra Phrygium locetur.</p>

<p>[Hofman, Doctrina de tonis, f.E8r; text: Phrygius, Hyperphrygius.] <a href=
  "HOFDOC_16GF.gif">[HOFDOC 16GF]</a></p>

<p>2. Ambitus est octaua diuisa Arithmetic&egrave;e ex Tritono et Semidiapente, propter
  quae interualla similiter ex numero Tonorum reijcitur, et sic remanent12. Toni.</p>

<p>3. Repercussio nulla.</p>

<p>4. Duplex positio. In Scala dura intra duo Ff. in molli intra duo b, bb,
  ponitur.</p>

<p>Omnium positionum exempla sumi poterunt ex tabulis supra positis, in quibus Toni
  inter se conferuntur. Deinde obseruandum, plures esse positiones <span class='pageNo'>[f.E8v]</span> Tonorum
  videlicet in Scalis fictis, sic primus Tonus quinquies poni potest.</p>

<p>[Hofman, Doctrina de tonis, f.E8v; text: 1. 2. 3. 4. 5.] <a href=
  "HOFDOC_16GF.gif">[HOFDOC 16GF]</a></p>

<p>In his omnibus positionibus manent incorruptae species Quintae Re La et Quartae Re
  Sol. non sunt igitur vitiosae. Idem et in reliquis tonis fieri poterit. Duae autem
  positae in singulis Tonis, sunt Regulares et vsitatissimae. Hae in fictis Scalis
  obseruandae tamen erant Cantori propter Organa, quae in his omnibus primum Tonum habere
  et dare possunt, vt supra quoque dictum.</p>

<p>5. Finis conuenit cum Authenta.</p>

<p>6. Claues clausularum easdem habet cum Authenta, seruata lege Plagalium.</p>

<p>7. Natura est tristis, querulus et flebilis, sed cum indignatione, truculentia et
  seueritate. Ideoque tales materiae in hoc componi possent.</p>

<p>8. Tropus nullus.</p>

<p>9. Exempla. Sicut herus reiectus est, ita et seruus contemtus iacet. Inueniuntur
  tamen quidam eius in Choro cantus, quos citat Glareanus. Vt communio: Tollite Dominica
  18. item Offertorium (vt vocant) die Mercurij ante laetare. Domine fac mecum
  misericordiam.</p>

<p>FINIS.</p>

<!-- end text -->
</div>
</div>
<!--</div>-->
<br /><br />
  <div id="cc-copy-statement">
   <table><tr><td style="text-align: center; vertical-align: top;">
   Except where otherwise noted, this website is subject to a <a rel="license" href="https://creativecommons.org/licenses/by/4.0/" target="_blank">Creative Commons Attribution 4.0 International License</a>
<br />
<span xmlns:dct="http://purl.org/dc/terms/" property="dct:title"><em>Thesaurus Musicarum Latinarum</em></span> -
<a xmlns:cc="http://creativecommons.org/ns#" style="color:black" href="https://chmtl.indiana.edu/tml" property="cc:attributionName" rel="cc:attributionURL">https://chmtl.indiana.edu/tml</a> - 2022</td>
     <td style="text-align: center; vertical-align: middle;">
<a rel="license" href="https://creativecommons.org/licenses/by/4.0/" target="_blank"><img alt="Creative Commons Attribution License" style="border-width:0" src="https://i.creativecommons.org/l/by/4.0/88x31.png" /></a>
</td></tr></table>
  </div>

  </div> <!-- #content -->

</div> <!-- #container -->

<div id="footer">
  <div id="chmtl_logo">
    <a href="https://chmtl.indiana.edu/">
        <img src="_assets/img/chmtl_logo_trans.png" alt="CHMTL Logo" />
    </a>
  </div>
  <div id="copyright">
    <p>The <a href="https://chmtl.indiana.edu/">Center for the History of Music Theory and Literature</a> is a research center of the <a href="http://music.indiana.edu">Indiana University Jacobs School of Music</a>.</p>
  </div>
</div>

<div id="iu_footer">
    <hr />
    <div id="copyright">
        <div id="blockiu">
            <a href="http://www.iub.edu" title="Indiana University">
                <img alt="Block IU" height="28" src="https://chmtl.indiana.edu/tml/16th/_assets/img/blockiu_white.gif" width="22" />
            </a>
        </div>
        <p id="statement">
        <a href="http://www.indiana.edu/comments/copyright.shtml" title="Copyright">Copyright</a>  2022 The Trustees of <a href="http://www.iu.edu" title="Indiana University">Indiana University</a> | <a href="http://www.indiana.edu/comments/complaint.shtml" title="Copyright Complaints">Copyright Complaints</a> | <a href="https://music.indiana.edu/departments/offices/music-information-technology-services/privacy.shtml">Privacy Notice</a>
        </p>
    </div>
</div>
</body>
</html>
